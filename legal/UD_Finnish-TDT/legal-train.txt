Komission päätös, tehty 15 päivänä joulukuuta 2003, kalojen virusperäisen verenvuotoseptikemian (VHS) ja tarttuvan verta muodostavan kudoksen kuolion (IHN) osalta hyväksytyn vyöhykkeen aseman ja ei-hyväksytyillä vyöhykkeillä sijaitsevan näiden tautien osalta hyväksytyn tilan aseman saamista varten toteutettavien ohjelmien kelpuuttamisesta sekä päätöksen 2003/634/EY liitteiden I ja II muuttamisesta (tiedoksiannettu numerolla K(2003) 4727) (ETA:n kannalta merkityksellinen teksti) (2003/904/EY) 
EUROOPAN YHTEISÖJEN KOMISSIO, joka ottaa huomioon Euroopan yhteisön perustamissopimuksen, ottaa huomioon eläinten terveyttä koskevista edellytyksistä saatettaessa vesiviljeltyjä eläimiä ja tuotteita markkinoille 28 päivänä tammikuuta 1991 annetun neuvoston direktiivin 91/67/ETY(1), ja erityisesti sen 10 artiklan 2 ja 3 kohdan, sekä katsoo seuraavaa: 
(1) Komission päätöksessä 2003/634/EY(2) hyväksytään ja luetellaan eri jäsenvaltioiden esittämät ohjelmat. 
Ohjelmien tarkoituksena on auttaa jäsenvaltioita käynnistämään menettely, jolla vyöhyke voi saada hyväksytyn vyöhykkeen aseman tai ei-hyväksytyllä vyöhykkeellä sijaitseva tila voi saada ei-hyväksytyllä vyöhykkeellä sijaitsevan hyväksytyn tilan aseman yhden tai useamman seuraavan kalataudin osalta: virusperäinen verenvuotoseptikemia (VHS) ja tarttuva verta muodostava kudoksen kuolio (IHN). 
(2) Italia pyysi 5 päivänä syyskuuta 2002 päivätyssä kirjeessä, että ohjelmaa sovellettaisiin Piemonten alueella sijaitsevaan tilaan nimeltä Incubattoio ittico de valle. 
Tila oli pyyntöä esitettäessä ollut seurannassa tammikuusta 2000 lähtien. 
Tilalle oli kuitenkin tuotu kaloja sellaisilta tiloilta, joilla ei kalojen tuontihetkellä ollut direktiivin 91/67/ETY 5 eikä 6 artiklan mukaista hyväksyntää. 
(3) Esitetty hakemus on direktiivin 91/67/ETY 10 artiklan mukainen, ja se olisi tämän vuoksi hyväksyttävä ja päätöksen 2003/634/EY liitettä II olisi muutettava vastaavasti. 
Koska kaloja on tuotu ei-hyväksytyiltä alueilta, ohjelmaa olisi sovellettava neljän vuoden ajan hyväksymispäivämäärästä. 
(4) Suomi pyysi 20 päivänä lokakuuta 2003 päivätyssä kirjeessään, että päätöksen 2003/634/EY liitteessä I olevassa 6.2 kohdassa esitettyä ohjelmaa muutettaisiin. 
Viranomaiset ovat päättäneet Suomen länsirannikon kirjolohissa esiintyneiden VHS-tautitapausten vuoksi toteuttaa hävittämistoimenpiteitä tällä uudella alueella. 
Toimenpiteet vastaavat päätöksen 2003/634/EY liitteessä I olevassa 6.2 kohdassa kuvatuilla alueilla toteutettuja toimenpiteitä. 
Ohjelmaan tehtävä muutos olisi tämän vuoksi hyväksyttävä. 
(5) Jotkin päätöksessä 2003/634/EY hyväksytyt, Ranskaa ja Saksaa koskevat ohjelmat on jo saatettu päätökseen. 
Nämä alueet ovat saaneet hyväksytyn alueen aseman, ja ne on sisällytetty komission päätöksen 2002/308/EY(3) liitteeseen I. 
Nämä alueet on tämän vuoksi poistettava päätöksen 2003/634/EY liitteestä I. 
(6) Päätöstä 2003/634/EY olisi tämän vuoksi muutettava vastaavasti. 
(7) Tässä päätöksessä säädetyt toimenpiteet ovat elintarvikeketjua ja eläinten terveyttä käsittelevän pysyvän komitean lausunnon mukaiset, 
ON TEHNYT TÄMÄN PÄÄTÖKSEN: 
1 artikla 
1. Hyväksytään Suomen esittämät muutokset direktiivin 91/67/ETY 10 artiklan 1 kohdan mukaiseen ohjelmaan hyväksytyn vyöhykkeen aseman saamiseksi yhden tai useamman seuraavan kalataudin osalta: virusperäinen verenvuotoseptikemia (VHS) ja tarttuva verta muodostava kudoksen kuolio (IHN). 
2. Hyväksytään Italian esittämä, direktiivin 91/67/ETY 10 artiklan 1 kohdan mukainen ohjelma hyväksytyn tilan aseman saamiseksi ei-hyväksytyllä vyöhykkeellä yhden tai useamman seuraavan kalataudin osalta: virusperäinen verenvuotoseptikemia (VHS) ja tarttuva verta muodostava kudoksen kuolio (IHN). 
2 artikla 
Muutetaan päätös 2003/634/EY seuraavasti: 
1) Korvataan liite I tämän päätöksen liitteellä I. 
2) Korvataan liite II tämän päätöksen liitteellä II. 
3 artikla 
Jäsenvaltioiden on saatettava voimaan hyväksyttyjen ohjelmien edellyttämät lait, asetukset ja hallinnolliset määräykset. 
4 artikla 
Tämä päätös on osoitettu kaikille jäsenvaltioille. 
Tehty Brysselissä 15 päivänä joulukuuta 2003. 
Komission puolesta David Byrne Komission jäsen 
[pic] | EUROOPAN YHTEISÖJEN KOMISSIO | Bryssel 1.9.2005 KOM(2005) 389 lopullinen KOMISSION TIEDONANTO NEUVOSTOLLE, EUROOPAN PARLAMENTILLE, EUROOPAN TALOUS- JA SOSIAALIKOMITEALLE SEKÄ ALUEIDEN KOMITEALLE 
Yhteinen toimintasuunnitelma kotouttamiselle 
Puitteet kolmansien maiden kansalaisten kotouttamiselle Euroopan unionissa 
SISÄLLYSLUETTELO 
1. JOHDANTO 3 
2. TEHOSTETAAN YHTEISTEN PERUSPERIAATTEIDEN NOUDATTAMISTA 4 
3. KOHTI JOHDONMUKAISTA EU:N LINJAA 12 
4. PÄÄTELMÄT 15 
ANNEX 16 
1. JOHDANTO 
Lailliseen maahanmuuttoon ja kolmansien maiden kansalaisten kotouttamiseen kiinnitetään paljon huomiota laajentuneessa Euroopan unionissa. 
Jäsenvaltioiden enemmistö on joutunut kohtaamaan maahanmuuttoon ja kotouttamiseen liittyviä haasteita. 
Maahanmuutto on varsin uusi ilmiö varsinkin uusille, mutta myös joillekin vanhoille jäsenvaltioille. 
Osa jäsenvaltioista on kamppaillut maahanmuuttoon ja kotouttamiseen liittyvien haasteiden kanssa vuosikymmeniä, mutta toimintatapoja ollaan tarkistamassa, koska tulokset eivät aina ole olleet toivottuja. 
Koska jäsenvaltioiden historia, perinteet ja institutionaaliset rakenteet poikkeavat toisistaan, ongelmia pyritään ratkaisemaan useilla eri lähestymistavoilla. 
Tässä tiedonannossa tehdään päätelmiä tähän mennessä toteutetuista toimista. 
EU:ssa asuvien ja työskentelevien kolmansien maiden kansalaisten kotouttamisesta on tullut unionissa yhä tärkeämpi tavoite viime vuosina. 
Vuonna 2002 oikeus- ja sisäasioiden neuvosto kehotti perustamaan kotouttamisasioihin keskittyviä kansallisia yhteyspisteitä. 
Kesäkuussa 2003 kokoontunut Eurooppa-neuvosto vahvisti asian ja pyysi komissiota laatimaan vuosittain kertomuksen maahanmuutosta ja kotouttamisesta. 
Komissio määritti maahanmuutosta, kotouttamisesta ja työllisyydestä laatimassaan tiedonannossa kotouttamiseen sovellettavan kokonaisvaltaisen lähestymistavan. 
Ensimmäinen painos politiikantekijöille ja käytännön työtä tekeville tarkoitetusta kotouttamisen käsikirjasta ( Handbook on Integration for policy-makers and practitioners ) ilmestyi marraskuussa 2004. 
Marraskuun 4.–5. päivänä 2004 kokoontuneen Eurooppa-neuvoston hyväksymässä Haagin ohjelmassa korostetaan tarvetta koordinoida paremmin kansalliset kotouttamispolitiikat ja asiaan liittyvät EU:n aloitteet. 
Haagin ohjelman mukaan yhteisiin perusperiaatteisiin perustuvien puitteiden olisi muodostettava pohja EU:n tuleville aloitteille, joissa määritellään selkeät tavoitteet ja arviointikeinot. 
Oikeus- ja sisäasioiden neuvosto hyväksyi 19. marraskuuta 2004 yhteiset perusperiaatteet, joilla tuetaan kolmansien maiden kansalaisten kotouttamiseen sovellettavia johdonmukaisia EU:n puitteita. 
Haagin ohjelmassa komissiota kehotetaan laatimaan laillista maahanmuuttoa koskeva toimintasuunnitelma ennen vuoden 2005 loppua. 
Komissio julkaisi ensimmäisenä toimenaan vihreän kirjan taloudellisista syistä tapahtuvan maahanmuuton hallinnassa sovellettavasta EU:n strategiasta. 
Vihreässä kirjassa korostetaan, että maahanpääsyssä sovellettavien menettelyjen on perustuttava vakaaseen kotouttamispolitiikkaan. 
Kotouttaminen liittyy kiinteästi useaan EU:n politiikan alaan. 
Maahanmuuttajien tehokkaasti ja vastuuntuntoisesti hallittu pääsy työmarkkinoille edistää merkittävästi Lissabonin tavoitteiden saavuttamista. 
Komissio edistää ja tukee jäsenvaltioiden pyrkimyksiä, jotka liittyvät työllisyyteen, sosiaaliasioihin sekä miesten ja naisten yhtäläisiin mahdollisuuksiin. 
Komissio painottaa erityisesti sukupuolten tasa-arvoa, jotta maahanmuuttajanaisten kyvyt voidaan hyödyntää täysipainoisesti työmarkkinoilla. 
Uusissa kasvua ja työllisyyttä koskevissa yhdennetyissä suuntaviivoissa jäsenvaltioita kehotetaan toteuttamaan toimia, joilla parannetaan maahanmuuttajien työllisyyttä. 
Kotouttamiseen kiinteästi liittyviä kysymyksiä ovat perusoikeuksien, syrjimättömyyden sekä sukupuolten yhtäläisten mahdollisuuksien edistäminen. 
EU:n lainsäädäntö tarjoaa kattavat puitteet syrjinnän torjunnalle. 
Komissio korostaa tiedonannostaan ”Syrjinnän torjuminen ja yhdenvertaiset mahdollisuudet kaikille – puitestrategia” tarvetta tehostaa pyrkimyksiä, joilla edistetään miesten ja naisten yhtäläisiä mahdollisuuksia, jotta voidaan poistaa maahanmuuttajien, etnisten vähemmistöjen ja muiden heikommassa asemassa olevien kohtaamat rakenteelliset esteet. 
Ehdotetut Euroopan yhdenvertaisten mahdollisuuksien teemavuosi 2007 ja Euroopan kulttuurien välisen vuoropuhelun teemavuosi 2008 ovat tärkeitä aloitteita, joilla lisätään tietoisuutta näistä asioista ja joilla edistetään tavoitteiden saavuttamista. 
Kotouttamistoimet edellyttävät riittäviä taloudellisia resursseja. 
EU tukee jäsenvaltioiden kotouttamistoimia lukuisilla rahoitusvälineillä. 
Kolmansien maiden kansalaisten kotouttamiseen liittyvät valmistelutoimet (INTI) ovat olleet keskeisessä asemassa edistettäessä paikallisen tason toimia sekä tehostettaessa verkostoja ja jäsenvaltioiden, alue- ja paikallisviranomaisten ja muiden sidosryhmien välistä tietojen vaihtoa ja parhaiden käytänteiden levittämistä. 
Valmistelutoimet ovat saaneet paljon huomiota, mutta käytettävissä olevat resurssit eivät ole vastanneet tarpeita. 
Komissio on ehdottanut vuosien 2007–2013 rahoitusnäkymien puitteissa uusien solidaarisuusvälineiden perustamista yhteisten perusperiaatteiden mukaisesti. 
Eräs väline on kolmansien maiden kansalaisten kotouttamista koskeva eurooppalainen rahasto. 
Rahaston tavoitteet täydentävät Euroopan sosiaalirahaston tavoitteita, ja lisäksi hyödynnetään kokemuksia, joita on saatu yhteisön EQUAL-tavoitteen yhteydessä tuettaessa innovatiivisia lähestymistapoja, joilla estetään maahanmuuttajien syrjiminen työmarkkinoilla. 
Komission ehdotuksessa, joka koskee Euroopan sosiaalirahaston toimikautta 2007–2013, keskitytään erityisesti parantamaan vähempiosaisten yhteiskunnallista osallisuutta. 
Myös Euroopan aluekehitysrahastosta tuetaan joitakin kotouttamistoimia. 
Tämä tiedonanto on komission ensimmäinen vastaus Eurooppa-neuvoston pyyntöön luoda kotouttamiseen sovellettavat johdonmukaiset EU:n puitteet. 
Puitteiden kulmakiviä ovat ehdotukset konkreettisiksi toimiksi, joilla yhteiset perusperiaatteet pannaan täytäntöön, sekä useat niitä tukevat EU:n järjestelmät. 
Tiedonannossa otetaan huomioon EU:n voimassa olevat toimintapuitteet ja ehdotetaan uusia toimia sekä kansallisella että EU:n tasolla. 
Jäsenvaltioita kannustetaan kehittämään kattavia kansallisia kotouttamisstrategioita. 
Lisäksi ehdotetaan uusia keinoja, joilla varmistetaan EU:n tasolla toteutettavien ja kansallisten toimien välinen johdonmukaisuus. 
2. TEHOSTETAAN YHTEISTEN PERUSPERIAATTEIDEN NOUDATTAMISTA 
Seuraavissa taulukoissa annetaan tietoja sekä EU:n että jäsenvaltioiden kotouttamispolitiikasta. 
Ehdotetut toimet, joista on kuvaus liitteessä, perustuvat kotouttamisen käsikirjaan, INTI-valmistelutoimiin ja ehdotettuun Euroopan kotouttamisrahastoon. 
Luettelo ei ole tyhjentävä eikä asioita ole laitettu tärkeysjärjestykseen, vaan jäsenvaltiot voivat valita toteutettavat toimet sekä toteutustavat kansallisten olosuhteiden ja perinteiden mukaisesti. 
Taulukoissa esitetään ainoastaan kansallisten ja EU:n tason kotouttamispolitiikkojen keskeiset piirteet. 
Kaikissa toimissa olisi otettava huomioon sukupuolinäkökulma sekä kiinnitettävä erityisesti huomiota maahanmuuttajanuorten ja -lasten tilanteeseen. 
1. ’Kotouttaminen on dynaaminen kaksisuuntainen prosessi, jonka aikana sekä maahanmuuttajat että jäsenvaltioiden asukkaat joutuvat joustamaan.’ 
Kansallinen taso | EU:n taso | 
Lisätään vastaanottavan yhteiskunnan kykyä kohdata erilaisia ihmisiä suuntaamalla kotouttamistoimia vastaanottavan valtion väestöön 
Perustetaan kansallisia ohjelmia, joilla kaksisuuntainen lähestymistapa pannaan täytäntöön 
Annetaan ihmisille esim. tiedotuskampanjoiden, näyttelyjen ja monikulttuuristen tapahtumien välityksellä enemmän tietoja maahanmuuttajista, jotta heidät hyväksytään paremmin yhteiskunnassa 
Tiedotetaan vastaanottavassa yhteiskunnassa tutustuttamisohjelmien ja maahanpääsyjärjestelmien tuloksista 
Annetaan yksityisille organisaatioille suurempi rooli monikulttuurisuuden hallinnassa 
Edistetään luottamusta ja hyviä suhteita asuinalueilla tervetuliaisaloitteilla, mentoroinnilla jne 
Tehdään yhteistyötä tiedotusvälineiden kanssa esim. ottamalla käyttöön vapaaehtoiset journalistin ohjeet | 
Tuetaan valtioiden välisiä toimia, kuten kampanjoita ja monikulttuurisia tapahtumia, joiden avulla annetaan oikeaa tietoa maahanmuuttajien kulttuureista ja uskonnoista sekä sosiaalisesta ja taloudellisesta taustasta 
Tuetaan pilottihankkeita ja tutkimuksia, joilla etsitään uusia tapoja toteuttaa yhteisön tason yhteistyötä maahanpääsyn ja kotouttamisen alalla | 
2. ’Kotouttamiseen kuuluu Euroopan unionin perusarvojen kunnioittaminen’ 
Kansallinen taso | EU:n taso | 
Painotetaan kansalaistiedon osuutta tutustuttamisohjelmissa ja muissa vastatulleille kolmansien maiden kansalaisille tarkoitetuissa toimissa. 
Näin pyritään varmistamaan, että maahanmuuttajat ymmärtävät yleiseurooppalaiset ja kansalliset arvot sekä kunnioittavat niitä ja hyötyvät niistä | 
Sisällytetään kolmansien maiden kansalaisten kotouttaminen ehdotetun perusoikeusviraston tuleviin monivuotisiin ohjelmiin 
Yritetään löytää tehokkaita tapoja, joilla lisätään yleistä tietämystä EU:n perusarvoista | 
3. ’Työllistyminen on tärkeä kotouttamisprosessin osa, joka on keskeisessä asemassa maahanmuuttajien osallistuessa tuottavasti ja näkyvästi vastaanottavan yhteiskunnan toimintaan’ 
Kansallinen taso | EU:n taso | 
Kehitetään innovatiivisia lähestymistapoja, joilla estetään syrjintä työmarkkinoilla 
Annetaan työmarkkinaosapuolille mahdollisuus osallistua kotouttamistoimien suunnitteluun ja toteuttamiseen. 
Annetaan työnantajille ja koulutuslaitoksille tietoa tutustuttamiskursseilta saatavista todistuksista, jotta voidaan edistää pääsyä työmarkkinoille ja lisäkoulutukseen 
Kehitetään voimassa olevan lainsäädännön nojalla uusia menettelyjä, joilla tunnustetaan maahanmuuttajien pätevyys, koulutus ja/tai ammattikokemus 
Tuetaan pienyritysten, liikealan järjestöjen ja ammattiliittojen koulutuskapasiteettia aloilla, joilla työskentelee paljon maahanmuuttajia 
Edistetään oikeudesta perheenyhdistämiseen annetun direktiivin täytäntöönpanon yhteydessä maahanmuuttajanaisten työllistymistä muun muassa varmistamalla, että työmarkkinoille pääsyä rajoittavat esteet minimoidaan eikä niiden anneta vaikeuttaa kotoutumista 
Kannustetaan työnantajia palkkaamaan maahanmuuttajia lisäämällä tietämystä sekä taloudellisilla kannustimilla ja muilla toimenpiteillä. 
Tuetaan yrittäjyyttä maahanmuuttajien keskuudessa esim. helpottamalla luotto- ja muiden pankkipalvelujen saatavuutta | 
Seurataan vaikutuksia, joita kansallisilla uudistusohjelmilla on maahanmuuttajien sijoittumiseen työmarkkinoille 
Kannustetaan jäsenvaltioita kehittämään toimintamalleja, joilla tehostetaan siirtymistä työelämään 
Seurataan työelämän syrjinnästä sekä pitkään oleskelleiden kolmansien maiden kansalaisten asemasta annettujen direktiivien soveltamista | 
4. ’Kotouttaminen ei onnistu ilman perustietoja vastaanottavan yhteiskunnan kielestä, historiasta ja instituutioista; maahanmuuttajille on annettava mahdollisuus hankkia nämä perustiedot' 
Kansallinen taso | EU:n taso | 
Tehostetaan kotouttamisen osuutta maahanpääsymenettelyissä esim. tarjoamalla ennen lähtöä alkuperämaassa tietopaketteja sekä kielikursseja ja kansalaistiedon kursseja 
Järjestetään kolmansien maiden kansalaisille tutustuttamisohjelmia ja muuta toimintaa, jotta he saavat perustiedot uuden maan kielestä, historiasta, instituutioista, sosioekonomisesta rakenteesta, kulttuurista ja perusarvoista 
Järjestetään eritasoisia koulutuspaketteja, joissa otetaan huomioon erilaiset koulutustaustat sekä aiemmat tiedot vastaanottavasta valtiosta 
Tehostetaan maahanpääsymenettelyjen kohteena olevien henkilöiden huollettaville sekä naisille, lapsille, vanhuksille, lukutaidottomille ja vajaakuntoisille tarkoitettuja tutustuttamisohjelmia ja muita toimia 
Lisätään tutustuttamisohjelmien joustavuutta osa-aika- ja iltakursseilla, pikakursseilla sekä etä- ja verkko-opiskelulla. 
P6_TA(2005)0016 Digitaalisen sisällön parantamista Euroopassa koskeva monivuotinen yhteisön ohjelma *** II 
Euroopan parlamentin lainsäädäntöpäätöslauselma neuvoston yhteisestä kannasta Euroopan parlamentin ja neuvoston päätöksen tekemiseksi digitaalisen sisällön saatavuuden, käytettävyyden ja hyödynnettävyyden parantamista Euroopassa koskevasta monivuotisesta yhteisön ohjelmasta (10458/4/2004 — C6-0140/2004 — 2004/0025(COD)) (Yhteispäätösmenettely: toinen käsittely) 
Euroopan parlamentti, joka - ottaa huomioon neuvoston yhteisen kannan (10458/4/2004 — C6-0140/2004), 
- ottaa huomioon ensimmäisessä käsittelyssä esittämänsä kannan komission ehdotuksesta Euroopan parlamentille ja neuvostolle (KOM(2004)0096) , 
- ottaa huomioon komission muutetun ehdotuksen (KOM(2004)0367) , 
- ottaa huomioon EY:n perustamissopimuksen 251 artiklan 2 kohdan, 
- ottaa huomioon työjärjestyksen 62 artiklan, 
- ottaa huomioon teollisuus-, tutkimus- ja energiavaliokunnan suosituksen toiseen käsittelyyn (A6-0002/2005); 
1. tarkistaa yhteistä kantaa seuraavasti; 
2. kehottaa puhemiestä välittämään parlamentin kannan neuvostolle ja komissiolle. 
Hyväksytyt tekstit 22.4.2004, P5_TA(2004)0364. 
Ei vielä julkaistu virallisessa lehdessä. 
Ei vielä julkaistu virallisessa lehdessä. 
Asian C-63/05 poistaminen rekisteristä (2006/C 60/68) (Oikeudenkäyntikieli: kreikka) 
Euroopan yhteisöjen tuomioistuimen presidentin 14.12.2005 antamalla määräyksellä tuomioistuimen rekisteristä on poistettu asia C-63/05, Euroopan yhteisöjen komissio vastaan Helleenien tasavalta. 
Euroopan parlamentin ja neuvoston asetus (EY) N:o 889/2002, annettu 13 päivänä toukokuuta 2002, lentoliikenteen harjoittajien korvausvastuusta onnettomuustapauksissa annetun neuvoston asetuksen (EY) N:o 2027/97 muuttamisesta (ETA:n kannalta merkityksellinen teksti) 
EUROOPAN PARLAMENTTI JA EUROOPAN UNIONIN NEUVOSTO, jotka ottavat huomioon Euroopan yhteisön perustamissopimuksen ja erityisesti sen 80 artiklan 2 kohdan, ottavat huomioon komission ehdotuksen(1), ottavat huomioon talous- ja sosiaalikomitean lausunnon(2), ovat kuulleet alueiden komiteaa, noudattavat perustamissopimuksen 251 artiklassa määrättyä menettelyä(3), sekä katsovat seuraavaa: 
(1) On tärkeää varmistaa osana yhteistä liikennepolitiikkaa, että lento-onnettomuuksiin joutuneet matkustajat saavat tasoltaan asianmukaisen korvauksen. 
(2) Montrealissa saavutettiin sopimus 28 päivänä toukokuuta 1999 uudesta yleissopimuksesta eräiden kansainvälistä ilmakuljetusta koskevien sääntöjen yhtenäistämisestä, jossa vahvistetaan uudet maailmanlaajuiset säännöt korvausvastuusta kansainvälisissä ilmakuljetuksissa tapahtuvien onnettomuuksien yhteydessä. 
Näillä säännöillä korvataan vuonna 1929 tehdyn Varsovan yleissopimuksen ja siihen myöhemmin tehtyjen muutosten säännöt(4). 
(3) Varsovan yleissopimus on edelleen voimassa Montrealin yleissopimuksen rinnalla rajoittamattoman ajan. 
(4) Montrealin yleissopimuksessa määrätään rajoittamattomasta korvausvastuusta lentomatkustajien kuolemantapausten ja loukkaantumisten yhteydessä. 
(5) Yhteisö on allekirjoittanut Montrealin yleissopimuksen ja ilmaissut aikomuksensa tulla sen osapuoleksi ratifioimalla sen. 
(6) On tarpeen muuttaa lentoliikenteen harjoittajien korvausvastuusta onnettomuustapauksissa 9 päivänä lokakuuta 1997 annettu neuvoston asetus (EY) N:o 2027/97(5) sen saattamiseksi Montrealin yleissopimuksen mukaiseksi ja luoda näin korvausvastuuta kansainvälisissä ilmakuljetuksissa koskeva yhtenäinen järjestelmä. 
(7) Tällä asetuksella ja Montrealin yleissopimuksella vahvistetaan matkustajien ja heidän omaistensa suojaa, eikä niitä voida tulkita siten, että niillä suhteessa nykyiseen lainsäädäntöön huononnettaisiin heidän turvaansa tämän asetuksen antamispäivänä. 
(8) Sisäisillä ilmailumarkkinoilla ei enää erotella kansallisia ja kansainvälisiä kuljetuksia, minkä vuoksi Euroopan yhteisön sisällä on aiheellista soveltaa samantasoista ja -luonteista korvausvastuuta sekä kansainvälisissä että kansallisissa kuljetuksissa. 
(9) Toissijaisuusperiaatteen mukaisesti on toivottavaa toimia yhteisön tasolla yhtenäisten sääntöjen luomiseksi kaikille yhteisön lentoliikenteen harjoittajille. 
(10) Turvallisessa ja nykyaikaisessa ilmakuljetusjärjestelmässä matkustajien kuolemantapausten ja loukkaantumisten yhteydessä on aiheellista soveltaa rajoittamattoman korvausvastuun järjestelmää. 
(11) Yhteisön lentoliikenteen harjoittajan ei pitäisi voida käyttää hyväkseen Montrealin yleissopimuksen 21 artiklan 2 kohtaa, ellei tämä näytä, että vahinko ei johtunut lentoliikenteen harjoittajan tai sen palveluksessa olevien henkilöiden tai sen asiamiesten huolimattomuudesta tai väärästä toimesta tai laiminlyönnistä. 
(12) Matkatavaroiden katoamiseen, vahingoittumiseen tai tuhoutumiseen ja myöhästymisestä johtuviin vahinkoihin liittyvillä yhtenäisillä korvausvastuun rajoilla, joita sovelletaan kaikkiin yhteisön lentoliikenteen harjoittajien toteuttamiin matkoihin, varmistetaan yksinkertaiset ja selkeät säännöt sekä matkustajille että lentoyhtiöille, ja niiden avulla matkustajat voivat todeta, milloin tarvitaan lisävakuutuksia. 
(13) Yhteisön lentoliikenteen harjoittajien ei olisi järkevää soveltaa erilaisia korvausvastuujärjestelmiä verkostojensa eri reiteillä, ja tällainen olisi matkustajien kannalta hämmentävää. 
(14) Onnettomuuksien uhrien ja heidän huollettaviensa lyhyen aikavälin taloudellista tilannetta on toivottavaa helpottaa välittömästi onnettomuuden jälkeen. 
(15) Montrealin yleissopimuksen 50 artiklassa edellytetään osapuolten varmistavan, että lentoliikenteen harjoittajat ovat riittävästi vakuutettuja. 
Tätä määräystä noudatettaessa on tarpeen ottaa huomioon yhteisön lentoliikenteen harjoittajien toimiluvista 23 päivänä heinäkuuta 1992 annetun neuvoston asetuksen (ETY) N:o 2407/92 7 artikla(6). 
(16) Kaikille matkustajille olisi annettava perustiedot korvausvastuuseen sovellettavista säännöistä, jotta he voivat tarvittaessa ottaa lisävakuutuksen ennen matkaa. 
(17) Tässä asetuksessa vahvistettavia rahamääriä on tarpeen tarkastella uudelleen inflaation ja Montrealin yleissopimuksen korvausvastuun rajojen mahdollisten tarkistusten perusteella. 
(18) Siltä osin kuin Montrealin yleissopimuksen täytäntöön panemiseksi edellytetään lisäksi muita säännöksiä niiden kohtien osalta, joita asetus (EY) N:o 2027/97 ei koske, jäsenvaltioiden tehtävänä on huolehtia niiden antamisesta, 
OVAT ANTANEET TÄMÄN ASETUKSEN: 
1 artikla 
Muutetaan asetus (EY) N:o 2027/97 seuraavasti: 
1) Korvataan asetuksen nimi seuraavasti: "Neuvoston asetus (EY) N:o 2027/97, annettu 9 päivänä lokakuuta 1997, matkustajien ja heidän matkatavaroidensa ilmakuljetusta koskevasta lentoliikenteen harjoittajien korvausvastuusta". 
2) Korvataan 1 artikla seuraavasti: 
" 1 artikla 
Tällä asetuksella pannaan täytäntöön Montrealin yleissopimukseen sisältyvät matkustajien ja heidän matkatavaroidensa ilmakuljetuksia koskevat määräykset ja vahvistetaan tiettyjä täydentäviä säännöksiä. 
Siinä myös laajennetaan näiden määräysten soveltamisala jäsenvaltion sisäisiin ilmakuljetuksiin." 
3) Korvataan 2 artikla seuraavasti: 
" 2 artikla 
1. Tässä asetuksessa tarkoitetaan: 
a) 'lentoliikenteen harjoittajalla' lentoliikenneyritystä, jolla on voimassa oleva liikennelupa; 
b) 'yhteisön lentoliikenteen harjoittajalla' lentoliikenteen harjoittajaa, jolla on asetuksen (ETY) N:o 2407/92 säännösten mukainen jäsenvaltion myöntämä voimassa oleva liikennelupa; 
c) 'korvaukseen oikeutetulla henkilöllä' matkustajaa tai henkilöä, joka sovellettavan lainsäädännön mukaisesti on matkustajan sijaan oikeutettu korvaukseen; 
d) 'matkatavaralla', jollei sitä ole toisin määritelty, Montrealin yleissopimuksen 17 artiklan 4 kohdassa olevan määritelmän mukaista sekä kirjattua että kirjaamatonta matkatavaraa; 
e) 'erityisellä nosto-oikeudella' Kansainvälisen valuuttarahaston määrittelemää erityistä nosto-oikeutta; 
f) 'Varsovan yleissopimuksella' eräiden kansainvälistä ilmakuljetusta koskevien sääntöjen yhtäläistyttämisestä Varsovassa 12 päivänä lokakuuta 1929 allekirjoitettua yleissopimusta, tai Varsovan yleissopimusta, sellaisena kuin se on muutettuna Haagissa 28 päivänä syyskuuta 1955, ja Guadalajarassa 18 päivänä syyskuuta 1961 tehtyä Varsovan yleissopimusta täydentävää yleissopimusta; 
g) 'Montrealin yleissopimuksella' Montrealissa 28 päivänä toukokuuta 1999 allekirjoitettua eräiden kansainvälistä ilmakuljetusta koskevien sääntöjen yhtenäistämisestä tehtyä yleissopimusta. 
2. Tässä asetuksessa olevat käsitteet, joita ei määritellä 1 kohdassa, ovat samat kuin Montrealin yleissopimuksessa käytetyt käsitteet." 
4) Korvataan 3 artikla seuraavasti: 
" 3 artikla 
1. Matkustajia ja heidän matkatavaroitaan koskevaan yhteisön lentoliikenteen harjoittajan korvausvastuuseen sovelletaan kaikkia tällaista korvausvastuuta koskevia Montrealin yleissopimuksen määräyksiä. 
2. Asetuksen (ETY) N:o 2407/92 7 artiklassa tarkoitetun vakuutusvelvollisuuden käsitetään, siltä osin kuin se liittyy matkustajia koskevaan korvausvastuuseen, edellyttävän, että yhteisön lentoliikenteen harjoittaja on vakuutettu sellaiseen määrään saakka, joka riittää varmistamaan, että kaikki korvaukseen oikeutetut henkilöt saavat täysimääräisenä sen, mihin he ovat oikeutettuja tämän asetuksen mukaisesti." 
5) Lisätään artikla seuraavasti: 
" 3 a artikla 
Lisämaksun, jonka yhteisön lentoliikenteen harjoittaja voi pyytää Montrealin yleissopimuksen 22 artiklan 2 kohdan mukaisesti, silloin kun matkustaja on erityisesti ilmoittanut sen etuuden määrän, joka liittyy matkatavaran toimittamiseen määräpaikkaan, on perustuttava tariffiin, joka on sidoksissa kyseisten matkatavaroiden kuljetuksesta ja vakuuttamisesta aiheutuviin lisäkustannuksiin, jotka ylittävät sellaisen matkatavaran kuljetus- ja vakuutuskustannukset, joka on arvioitu enintään korvausvastuun rajan mukaiseksi. 
Tariffi on asetettava pyynnöstä matkustajien saataville." 
6) Poistetaan 4 artikla. 
7) Korvataan 5 artikla seuraavasti: 
" 5 artikla 
1. Yhteisön lentoliikenteen harjoittajan on viipymättä ja viimeistään 15 päivän kuluttua siitä, kun korvaukseen oikeutetun luonnollisen henkilön henkilöllisyys on todettu, suoritettava ennakkomaksu, joka kattaa kyseisen henkilön välittömät taloudelliset tarpeet ja joka on suhteessa siihen, mitä hän on kärsinyt. 
2. Kuolemantapauksessa kyseisen ennakkomaksun on oltava vähintään 16000 erityistä nosto-oikeutta vastaava määrä euroina matkustajaa kohti, sanotun kuitenkaan rajoittamatta 1 kohdan soveltamista. 
3. Ennakkomaksun suorittaminen ei merkitse korvausvastuun tunnustamista, ja se voidaan vähentää yhteisön lentoliikenteen harjoittajan korvausvastuun perusteella maksettavista myöhemmistä määristä, mutta se on maksettava takaisin ainoastaan Montrealin yleissopimuksen 20 artiklassa määrätyissä tapauksissa tai jos henkilö, jolle ennakkomaksu suoritettiin, ei ollut korvaukseen oikeutettu henkilö." 
8) Korvataan 6 artikla seuraavasti: 
" 6 artikla 
1. Kaikkien yhteisössä lentoliikennepalveluja myyvien lentoliikenteen harjoittajien on varmistettava, että matkustajille annetaan kaikissa myyntipisteissä, puhelinmyynti ja Internetin välityksellä tapahtuva myynti mukaan luettuina, yhteenveto tärkeimmistä matkustajiin ja heidän matkatavaroihinsa sovellettavista korvausvastuuta koskevista säännöistä mukaan lukien korvauskanteen nostamista koskevat määräajat ja mahdollisuudet tehdä matkatavaroista erityinen ilmoitus. 
Tämän tiedonantovelvollisuuden täyttämiseksi yhteisön lentoliikenteen harjoittajien on käytettävä liitteenä olevaa tiedotetta. 
Tällaista yhteenvetoa tai tiedotetta ei voida käyttää korvausvaatimuksen perustana, eikä tämän asetuksen säännösten tai Montrealin yleissopimuksen määräysten tulkinnassa. 
2. Edellä 1 kohdassa tarkoitettujen tiedonantovaatimusten lisäksi kaikkien lentoliikenteen harjoittajien on toimitettava yhteisössä tarjottujen tai ostettujen lentokuljetusten osalta jokaiselle matkustajalle kirjallisesti tieto: 
- kyseisellä lennolla sovellettavasta lentoliikenteen harjoittajan korvausvastuun rajasta kuolemantapauksessa tai loukkaantumisen yhteydessä, jos tällainen raja on olemassa, 
- kyseisellä lennolla sovellettavasta lentoliikenteen harjoittajan korvausvastuun rajasta matkatavaran tuhoutumisen, katoamisen tai vahingoittumisen yhteydessä sekä varoitus, että kyseistä määrää arvokkaammista matkatavaroista olisi mainittava lentoyhtiölle lähtöselvityksessä tai matkustajan olisi vakuutettava ne ennen matkaa, 
- kyseisellä lennolla sovellettavasta lentoliikenteen harjoittajan korvausvastuun rajasta viivästymisestä aiheutuneen vahingon yhteydessä. 
3. Jos yhteisön lentoliikenteen harjoittajat huolehtivat kaikista kuljetuksista, 1 ja 2 kohdassa säädetyn ilmoitusvelvollisuuden mukaisesti mainittujen rajojen on oltava ne, jotka vahvistetaan tässä asetuksessa, jollei yhteisön lentoliikenteen harjoittaja vapaaehtoisesti sovella korkeampia rajoja. 
Jos yhteisön ulkopuoliset lentoliikenteen harjoittajat huolehtivat kaikista kuljetuksista, 1 ja 2 kohtaa sovelletaan vain yhteisöön, yhteisöstä tai sen sisällä tehtäviin kuljetuksiin." 
9) Korvataan 7 artikla seuraavasti: 
" 7 artikla 
Komissio laatii viimeistään kolmen vuoden kuluttua siitä, kun asetusta (EY) N:o 889/2002(7) alettiin soveltaa, kertomuksen tämän asetuksen soveltamisesta. 
Komissio tarkastelee erityisesti tarvetta tarkistaa Montrealin yleissopimuksen asiaa koskevissa artikloissa mainittuja määriä taloudellisen kehityksen ja Kansainvälisen siviili-ilmailujärjestön (ICAO) tallettajana antamien ilmoitusten mukaan." 
10) Lisätään liite seuraavasti: 
"LIITE Lentoliikenteen harjoittajan korvausvastuu matkustajien ja heidän matkatavaroidensa osalta 
Tämä tiedote sisältää yhteenvedon yhteisön lainsäädännössä ja Montrealin yleissopimuksessa edellytettävistä yhteisön lentoliikenteen harjoittajien korvausvastuuta koskevista säännöistä. 
Korvaus kuolemantapauksissa ja loukkaantumisen yhteydessä 
Matkustajan kuolemantapauksen ja loukkaantumisen osalta korvausvastuuta ei ole rahamääräisesti rajoitettu. 
Enintään 100000 erityisen nosto-oikeuden suuruisen (likimääräinen summa paikallisena valuuttana) vahingon osalta lentoliikenteen harjoittaja ei voi riitauttaa korvausvaatimusta. 
Tätä määrää suuremmissa vahingoissa lentoliikenteen harjoittaja voi puolustautua vaatimusta vastaan näyttämällä, ettei se ole toiminut huolimattomasti tai muutoin moitittavasti. 
Ennakkomaksut 
Jos matkustaja kuolee tai loukkaantuu, lentoliikenteen harjoittajan on suoritettava ennakkomaksu välittömistä taloudellisista tarpeista huolehtimiseksi 15 päivän kuluessa siitä, kun korvaukseen oikeutettu henkilö on yksilöity. 
Kuolemantapauksessa tämän ennakkomaksun on oltava vähintään 16000 erityistä nosto-oikeutta (likimääräinen summa paikallisena valuuttana). 
Matkustajalle viivästyksestä aiheutuvat vahingot 
Matkustajan viivästyessä lentoliikenteen harjoittaja on korvausvastuussa, paitsi jos tämä on ryhtynyt kaikkiin kohtuudella edellytettäviin toimiin viivästymisen välttämiseksi tai jos tällaisia toimia ei ollut mahdollista toteuttaa. 
Matkustajan viivästymisen aiheuttamien vahinkojen osalta korvausvastuu rajoitetaan 4150 erityiseen nosto-oikeuteen (likimääräinen summa paikallisena valuuttana). 
NEUVOSTON ASETUS (EY) N:o 1172/98, annettu 25 päivänä toukokuuta 1998, maanteiden tavarakuljetusten tilastoista 
EUROOPAN UNIONIN NEUVOSTO, joka ottaa huomioon Euroopan yhteisön perustamissopimuksen ja erityisesti sen 213 artiklan, ottaa huomioon komission laatiman asetusluonnoksen (1) ottaa huomioon Euroopan parlamentin lausunnon (2), ottaa huomioon talous- ja sosiaalikomitean lausunnon (3), sekä katsoo, 
että (1) voidakseen suorittaa sille kuuluvat yhteistä liikennepolitiikkaa koskevat tehtävät komissiolla on oltava käytössään vertailukelpoisia, luotettavia, samanaikaisesti ja säännöllisesti kerättyjä, kattavia tilastotietoja yhteisössä rekisteröidyillä ajoneuvoilla suoritettavien tieliikenteen tavarakuljetusten laajuudesta ja kehityksestä sekä näissä kuljetuksissa käytettävien ajoneuvojen käyttöasteesta, 
(2) alueellisten tilastojen osana olevista maanteiden tavarakuljetusten tilastoista 12 päivänä kesäkuuta 1978 annetussa neuvoston direktiivissä 78/546/ETY (4) ei säädetä sellaisia kuljetustyyppejä koskevista tilastoista, jotka eivät olleet sallittuja silloin, kun kyseinen direktiivi annettiin; kyseisessä direktiivissä säädetyistä tilastoista saadaan erilaista tietoa sen mukaan, onko kyse kansallisista vai kansainvälisistä kuljetuksista, eikä siinä anneta minkäänlaista tietoa näissä kuljetuksissa käytettävien ajoneuvojen käyttöasteesta, 
(3) on tarpeen laatia kattavia alueellisia sekä tavarakuljetuksia että ajoneuvoilla tehtyjä matkoja koskevia tilastoja, 
(4) direktiivissä 78/546/ETY säädettyä järjestelmää olisi tämän vuoksi muutettava, jotta varmistetaan erityisesti se, että yhteisön sisäisten kuljetusten alueellinen alkuperä ja määräpaikka kuvataan samoin perustein kuin kansallisissa kuljetuksissa, ja jotta luodaan yhteys tavarakuljetusten ja ajoneuvoilla kuljettujen matkojen välille mittaamalla näissä kuljetuksissa käytettävien ajoneuvojen käyttöaste, 
(5) toissijaisuusperiaatteen mukaisesti yhteisten tilastostandardien laatiminen yhdenmukaisten tietojen tuottamiseksi on toimintaa, joka voidaan toteuttaa tehokkaasti ainoastaan yhteisötasolla, vaikka tiedot kerätään kussakin jäsenvaltiossa virallisten tilastojen laatimisesta vastaavien virastojen ja laitosten johdolla, 
(6) yhteisön tilastoista 17 päivänä helmikuuta 1997 annettu neuvoston asetus (EY) N:o 322/97 (5) muodostaa viitekehyksen tämän asetuksen säännöksille, erityisesti niille säännöksille, jotka koskevat hallinnollisten tietolähteiden käyttöä, käytettävissä olevien voimavarojen kustannustehokkuutta sekä tilastosalaisuutta, 
(7) nimettömiksi tehtyjen yksikkötason tietojen toimittaminen on tarpeen tulosten yleisen tarkkuuden arvioimiseksi, 
(8) tilastotietojen asianmukainen levittäminen on varmistettava, 
(9) alkuvaiheessa yhteisö voi tukea jäsenvaltioita taloudellisesti tarvittavien tehtävien suorittamisessa, 
(10) on tarpeen säätää yksinkertaistetusta menettelystä tämän asetuksen täytäntöönpanemiseksi ja sen mukauttamiseksi taloudelliseen ja tekniseen kehitykseen, ja 
(11) päätöksellä 89/382/ETY/Euratom (6) perustettua tilasto-ohjelmakomiteaa on kuultu kyseisen päätöksen 3 artiklan mukaisesti; 
komitea on ilmoittanut kannattavansa tätä asetusta, 
ON ANTANUT TÄMÄN ASETUKSEN: 
1 artikla 
Tarkoitus ja soveltamisala 
1. Kunkin jäsenvaltion on laadittava yhteisön tilastoja, jotka koskevat tavarakuljetukseen tarkoitetuilla, kyseisessä jäsenvaltiossa rekisteröidyillä tieliikenteen moottoriajoneuvoilla tehtäviä maanteiden tavarakuljetuksia ja näillä ajoneuvoilla tehtyjä matkoja. 
2. Tätä asetusta sovelletaan maanteiden tavarakuljetuksiin lukuun ottamatta seuraavilla ajoneuvoilla tehtäviä tavarakuljetuksia: 
a) tavarakuljetukseen tarkoitetut tieliikenteen moottoriajoneuvot, joiden sallittu massa tai mitat ylittävät tavanomaiset asianomaisissa jäsenvaltioissa sallitut rajoitukset; 
b) maatalousajoneuvot, sotilasajoneuvot sekä julkiselle keskus- tai paikallishallinnolle kuuluvat ajoneuvot, lukuun ottamatta julkisille yrityksille ja erityisesti rautatieyrityksille kuuluvia tavarakuljetukseen tarkoitettuja tieliikenteen moottoriajoneuvoja. 
Kullakin jäsenvaltiolla on oikeus jättää tämän asetuksen soveltamisalan ulkopuolelle sellaiset tavarakuljetukseen tarkoitetut tieliikenteen moottoriajoneuvot, joiden hyötykuorma tai suurin sallittu massa kuormattuna on tiettyä rajoitusta pienempi. 
Tämä rajoitus ei voi hyötykuorman osalta olla yli 3,5 tonnia eikä yksittäisen ajoneuvon suurimman sallitun massan osalta yli 6 tonnia. 
2 artikla 
Määritelmät 
Tässä asetuksessa tarkoitetaan: 
- "maanteiden tavarakuljetuksilla" kaikkea tavaroiden siirtämistä, johon käytetään tavarakuljetukseen tarkoitettuja tieliikenteen moottoriajoneuvoja; 
- "tieliikenteen moottoriajoneuvolla" tieliikenteen ajoneuvoa, jonka ainoana käyttövoimana on moottori ja jota käytetään tavallisesti matkustajien tai tavaroiden kuljettamiseen maanteillä tai matkustajien tai tavaroiden kuljettamiseen käytettävien ajoneuvojen vetämiseen maantiellä; 
- "tavarakuljetukseen tarkoitetulla tieliikenteen ajoneuvolla" yksinomaan tai pääasiallisesti tavarakuljetukseen tarkoitettua tieliikenteen ajoneuvoa (kuorma-auto, perävaunu, puoliperävaunu); 
- "tavarakuljetukseen tarkoitetulla tieliikenteen moottoriajoneuvolla" tavarakuljetukseen tarkoitettua yksittäistä tieliikenteen ajoneuvoa (kuorma-auto) tai tieliikenteen ajoneuvojen yhdistelmää, eli perävaunuyhdistelmää (perävaunullinen kuorma-auto) tai yhdistelmäajoneuvoa (puoliperävaunullinen vetoauto); 
- "kuorma-autolla" yksinomaan tai pääasiallisesti tavarakuljetukseen tarkoitettua nivelöimätöntä ajoneuvoa; 
- "vetoautolla" moottorikäyttöistä tieliikenteen ajoneuvoa, joka on yksinomaan tai pääasiallisesti tarkoitettu muiden kuin moottorikäyttöisten tieliikenteen ajoneuvojen (pääasiassa puoliperävaunujen) vetämiseen; 
- "perävaunulla" tavarakuljetukseen tarkoitettua tieliikenteen ajoneuvoa, joka on tarkoitettu tieliikenteen moottoriajoneuvon vedettäväksi; 
- "puoliperävaunulla" tavarakuljetukseen tarkoitettua tieliikenteen ajoneuvoa, jossa ei ole etuakselia ja joka on suunniteltu siten, että osa sen massasta ja merkittävä osa sen kuorman massasta kohdistuu vetoautoon; 
- "yhdistelmäajoneuvolla" puoliperävaunun vetoautoa ja siihen kytkettyä puoliperävaunua; 
- "perävaunuyhdistelmällä" tavarakuljetukseen tarkoitettua moottoriajoneuvoa, johon on kytketty varsinainen tai keskiakseliperävaunu. 
Yhdistelmäajoneuvo, johon on kytketty perävaunu, kuuluu tähän luokkaan; 
- "rekisteröidyllä" jäsenvaltion virallisen laitoksen ylläpitämään tieliikenteen ajoneuvojen rekisteriin kuulumista riippumatta siitä, liittyykö tällaiseen rekisteröintiin rekisterikilpien antaminen. 
Jos kuljetus tehdään sellaisella tieliikenteen ajoneuvojen yhdistelmällä eli perävaunuyhdistelmällä (perävaunullinen kuorma-auto) tai yhdistelmäajoneuvolla (puoliperävaunullinen vetoauto), jossa tieliikenteen moottoriajoneuvo (kuorma-auto tai vetoauto) ja perävaunu tai puoliperävaunu on rekisteröity eri maihin, yhdistelmän rekisteröintimaa määräytyy tieliikenteen moottoriajoneuvon rekisteröintimaan mukaisesti; 
- "hyötykuormalla" ajoneuvon rekisteröintimaan toimivaltaisen viranomaisen ilmoittamaa tavaroiden sallittua enimmäismassaa. 
Jos tavarakuljetukseen tarkoitettu moottoriajoneuvo koostuu kuorma-autosta ja varsinaisesta tai keskiakseliperävaunusta, yhdistelmän hyötykuorma on kuorma-auton ja perävaunun hyötykuormien summa; 
- "suurimmalla sallitulla massalla" ajoneuvon rekisteröintimaan toimivaltaisen viranomaisen ilmoittamaa paikallaan olevan ja ajokuntoisen ajoneuvon (tai ajoneuvojen yhdistelmän) sekä kuorman sallittua yhteismassaa; 
- "Eurostatilla" komission yksikköä, joka vastaa komissiolle kuuluvista tehtävistä yhteisön tilastojen tuottamisessa. 
3 artikla 
Tietojenkeruu 
1. Jäsenvaltiot keräävät seuraaviin aloihin liittyviä tilastotietoja: 
a) ajoneuvoa koskevat tiedot; 
b) matkaa koskevat tiedot; 
c) tavaraa koskevat tiedot. 
2. Kuhunkin alaan liittyvät tilastolliset muuttujat, niiden määrittely ja niiden erittelyyn käytettyjen nimikkeistöjen tasot esitetään liitteissä. 
3. Tilastotietojen keruussa käytettävää menetelmää määrittäessään jäsenvaltiot pidättyvät vaatimasta muodollisuuksia jäsenvaltioiden välisten rajanylitysten yhteydessä. 
4. Tietojenkeruun tunnusmerkkien mukauttaminen ja liitteiden sisältö vahvistetaan 10 artiklassa säädettyä menettelyä noudattaen. 
4 artikla 
Tulosten tarkkuus 
Tietojen keruu- ja käsittelymenetelmät on suunniteltava siten, että jäsenvaltioiden toimittamat tilastolliset tulokset täyttävät tarkkuutta koskevat vähimmäisvaatimukset, joissa otetaan huomioon jäsenvaltioiden tieliikenteen rakenteelliset ominaisuudet. 
Tarkkuusvaatimukset vahvistetaan 10 artiklassa säädettyä menettelyä noudattaen. 
5 artikla 
Tietojen toimittaminen Eurostatille 
1. Jäsenvaltioiden on toimitettava Eurostatille neljännesvuosittain 3 artiklassa mainittuja ja liitteessä A lueteltuja muuttujia vastaavat ja asianmukaisesti tarkistetut yksikkötason tiedot mainitsematta nimeä, osoitetta ja rekisterinumeroa. 
Tiedot sisältävät tarvittaessa niitä aikaisempia neljännesvuosia koskevat tiedot, joista on aiemmin toimitettu vain väliaikaisia tietoja. 
2. Edellä 1 kohdassa tarkoitettujen tietojen sekä tarvittaessa kyseisiin tietoihin perustuvien taulukoiden toimittamista koskeva menettely vahvistetaan 10 artiklassa säädettyä menettelyä noudattaen. 
3. Tiedot toimitetaan viiden kuukauden kuluessa kunkin neljännesvuosittaisen havaintojakson päättymisestä. 
Ensimmäinen toimitus kattaa vuoden 1999 ensimmäisen neljänneksen. 
4. Jäsenvaltio voi 1 päivänä tammikuuta 1999 alkavan ja 5 kohdan mukaisesti vahvistetun päättymispäivän välisenä siirtymäkautena käyttää liitteessä A olevassa A2 osan 3, 4, 8 ja 9 kohdassa ja A3 osan 5 ja 6 kohdassa esiintyvien muuttujien osalta yksinkertaistettua koodausta. 
Yksinkertaistettu koodaus käsittää: 
- kansallisen tavaraliikenteen osalta: liitteen G mukaisen koodauksen; 
- kansainvälisen tavaraliikenteen osalta: maakohtaisen koodauksen. 
5. Edellä 4 kohdassa tarkoitetun siirtymävaiheen päättymispäivä vahvistetaan 10 artiklassa tarkoitettua menettelyä noudattaen heti kun tekniset edellytykset mahdollistavat tehokkaan alueellisen koodauksen sekä kansallisen että kansainvälisen tavaraliikenteen osalta liitteessä G olevien 1 ja 2 kohdan mukaisesti. 
6 artikla 
Tulosten levittäminen 
Maanteiden tavarakuljetuksia koskevien tilastollisten tulosten levitystä koskevat säännökset, mukaan lukien levitettävien tulosten rakenne ja sisältö, määritellään 10 artiklassa säädettyä menettelyä noudattaen. 
7 artikla 
Kertomukset 
1. Viimeistään ensimmäisen vuosineljänneksen tietojen toimittamisen yhteydessä jäsenvaltiot toimittavat Eurostatille kertomuksen käytetyistä tilastomenetelmistä. 
Tarvittaessa jäsenvaltiot antavat Eurostatille myös tiedon käytettyjen keruumenetelmien huomattavista muutoksista. 
Ilmoitus jäsenvaltioiden päätöksistä myöntää tai peruuttaa toimilupia lentoliikenteen harjoittajien toimiluvista annetun neuvoston asetuksen (ETY) N:o 2407/92 13 artiklan 4 kohdan mukaisesti (2006/C 135/02) (ETA:n kannalta merkityksellinen teksti) ITÄVALTA 
Myönnetyt toimiluvat 
Luokka B: 
Toimiluvat, joihin sovelletaan asetuksen (ETY) N:o 2407/92 5 artiklan 7 kohdan a alakohdassa säädettyjä rajoituksia 
[pic] | EUROOPAN YHTEISÖJEN KOMISSIO | Bryssel 28.11.2005 KOM(2005) 606 lopullinen VIHREÄ KIRJA EUROOPAN MUUTTOLIIKEIDEN VERKOSTON TULEVAISUUDESTA (komission esittämä) 
1. JOHDANTO 
Tämän vihreän kirjan tarkoituksena on pyytää kaikkia keskeisiä sidosryhmiä esittämään näkemyksensä Euroopan muuttoliikkeiden verkoston (EMN; European Migration Network) tulevaisuudesta sekä sen mahdollisia tehtäviä ja rakennetta koskevista vaihtoehdoista. 
EMN perustettiin vuonna 2002 pilottihankkeena ja valmistelutoimena, sillä oli todettu, että maahanmuutto- ja turvapaikka-asioiden kaikkia näkökulmia koskevien tietojen vaihtoa on tehostettava. 
Sen päätarkoituksena on hankkia yhteisölle ja jäsenvaltioille kyseisiltä aloilta objektiivista, luotettavaa ja vertailukelpoista tietoa keräämällä ja tallentamalla systemaattisesti jäsenvaltioissa jo olemassa olevia tietoja sekä tekemällä jäsenvaltioita ja koko unionia koskevia arvioita. 
Tällä hetkellä EMN:n muodostavat jäsenvaltioiden nimeämät kansalliset yhteyspisteet sekä tutkimuskoordinaattori, joiden toimintaa Euroopan komissio tukee ja seuraa. 
Koska valmistelutoimen toteutusaika päättyy vuonna 2006, on aika arvioida tähänastista edistystä ja herättää tämän vihreän kirjan avulla keskustelua siitä, kuinka asiassa olisi paras edetä. 
2. EDELTÄVÄT POLIITTISET PÄÄTÖKSET 
Euroopan komissio korosti jo vuonna 1994 ensimmäisessä maahanmuutto- ja turvapaikkapolitiikkaa koskevassa tiedonannossaan, kuinka tärkeätä olisi luoda järjestely muuttovirtojen seuraamiseksi koko EU:ssa mahdollisimman laaja-alaisesti. 
Asiasta tehtiinkin toteutettavuustutkimus vuonna 1996. 
Laekenissa joulukuussa 2001 kokoontuneen Eurooppa-neuvoston puheenjohtajan päätelmissä komissiota kehotettiin “kehittämään eurooppalaista järjestelmää turvapaikkaa, maahanmuuttoa ja lähtömaata koskevien tietojen vaihtamiseksi”. 
Tämän mukaisesti EMN perustettiin pilottihankkeena vuonna 2002. 
Jäsenvaltioiden kanssa sovittiin, että toteutuksen ensivaiheessa perustetaan kansallisten yhteyspisteiden verkosto toimittamaan tarvittavia tietoja. 
Thessalonikissa kesäkuussa 2003 kokoontunut Eurooppa-neuvosto hyväksyi EMN:n perustamisen ja ilmoitti aikovansa “tarkastella mahdollisuutta perustaa pysyvä rakenne tulevaisuudessa”. 
Viimein Eurooppa-neuvosto, joka kokoontui 4.–5.11.2004, totesi puheenjohtajan päätelmien liitteenä olleessa Haagin ohjelmassa, että “Euroopan turvapaikka- ja maahanmuuttopolitiikan käynnissä olevan kehittämisen olisi perustuttava muuttoliikeilmiöiden kaikkien näkökulmien yhteiseen analysointiin. 
Ratkaisevan tärkeää on tehostaa tuoreiden tietojen keräämistä, tuottamista ja vaihtoa kaikista merkityksellisistä muuttoliikkeen suuntauksista ja hyödyntää näitä tietoja tuloksellisesti”. 
3. NYKYINEN TIEDONPUUTE 
Päätöksentekijöillä niin EU:n tasolla kuin jäsenvaltioissakin esiintyy edelleen maahanmuutto- ja turvapaikka-alalla merkittävää tiedontarvetta, johon EMN:n tulevan rakenteen olisi pystyttävä osaltaan vastaamaan. 
Asia todettiin jo vuonna 1996 tehdyssä toteutettavuustutkimuksessa ja vahvistettiin EMN:stä vuonna 2005 tehdyssä arviossa. 
Ensinnäkin, vaikka monista kansainväliseen muuttoliikkeeseen liittyvistä asioista tuotetaan koko ajan valtavasti tietoa, tietoihin ei ole helppoa päästä käsiksi, sillä ne ovat hajallaan eivätkä keskitetysti saatavilla. 
Siksi yhteinen tietoja suodattava ja koostava kiintopiste, joka voisi toimia myös tietojenvaihtokeskuksena, olisi erittäin hyödyllinen EU:n toimielimille ja jäsenvaltioille, niin päätöksentekijöille kuin yleisöllekin. 
Toiseksi maahanmuutto- ja turvapaikka-alan oikeudellisista ja poliittisista tapahtumista niin jäsenvaltioissa kuin koko EU:ssa ei ole saatavilla riittävästi luotettavia, vertailukelpoisia ja ajantasaisia tietoja ja analyysejä. 
EU:n ja jäsenvaltioiden toiminnasta kyseisillä aloilla on myös liian vähän vertailutietoa. 
Lisäksi EU:n ja jäsenvaltioiden täytyy yhä useammin saada nopeasti vastauksia maahanmuuttoon ja turvapaikkaan liittyviin erityiskysymyksiin. 
Tämän tiedonpuutteen paikkaamiseksi tarvitaan jonkinlaista verkostorakennetta, jonka piiriin kaikki jäsenvaltiot kuuluisivat ja johon liittyisi tietynasteinen keskitetty koordinointi. 
Kolmanneksi on erittäin ongelmallista, ettei maahanmuutosta ja turvapaikasta ole tarkkoja, ajantasaisia ja vertailukelpoisia tilastotietoja. 
Hiljattain annetussa komission ehdotuksessa asetukseksi muuttoliikkeitä ja kansainvälistä suojelua koskevista yhteisön tilastoista tartutaan tähän ongelmaan, mutta kyseisten tilastotietojen vertailuanalyysiä tarvitaan silti edelleen. 
4. EUROOPAN MUUTTOLIIKEIDEN VERKOSTON NYKYTILA 
Tässä luvussa kuvaillaan EMN:n nykytilaa eli sen toimintaa, tuloksia ja ongelmia, joiden ymmärtäminen on tärkeätä tulevasta rakenteesta päätettäessä. 
4.1. Asema ja rakenne 
Tällä hetkellä EMN koostuu jäsenvaltioiden nimeämien 14 kansallisen yhteyspisteen (NCP; national contact points) verkostosta. 
Yhteyspisteet muodostavat verkoston ytimen, sillä ne hoitavat dokumentoinnin sekä analyysi- ja tutkimustyön. 
Useimmat uusista jäsenvaltioista eivät ole vielä nimenneet yhteyspisteitään, joten ne osallistuvat EMN:n toimintaan tarkkailijoina. 
Joidenkin niistä odotetaan liittyvän EMN:n täysjäseniksi vuonna 2006. 
Kansalliset yhteyspisteet ovat jäsenvaltioiden sisä- tai oikeusministeriöiden, tilastokeskusten ja tutkimuskeskusten osana tai niiden yhteydessä toimivia yksikköjä; kansalais- ja hyväntekeväisyysjärjestöjen osana toimiva yksikköjä; tai valtioiden välisten järjestöjen kansallisia toimistoja. 
Yhteyspisteet vaihtuvat varsin usein, esimerkiksi silloin, kun ministeriöiden vastuualueita jaotellaan uudelleen. 
Joulukuussa 2003 valittiin avoimen tarjouskilpailun perusteella tutkimus- ja hallintokoordinaattori avustamaan verkoston kehittämistyössä. 
4.2 Rahoitus 
Komissio ja jäsenvaltiot rahoittavat nykyistä verkostoa yhdessä. 
Jotkin kansalliset yhteyspisteet, jotka toimivat jäsenvaltioiden hallintoelinten osana tai niiden yhteydessä, eivät saaneet yhteisön rahoitusta joko jäsenvaltioiden omien, julkista tukea koskevien sääntöjen tai tukikelpoisuutta koskevien yhteisön sääntöjen asettamien rajoitusten vuoksi. 
Verkoston perustamiseen myönnettiin vuoden 2002 pilottihanketta varten 1,4 miljoonaa euroa, ja vuoden 2005 talousarviossa summaa korotettiin 3,0 miljoonaan, jonka on tarkoitus toteutua vuonna 2006. 
Lisäksi myönnettiin määrärahoja yhdeksälle kansalliselle yhteyspisteelle ja laadittiin varainhoitoa koskevat määräykset verkoston tutkimustoiminnan ja hallinnon koordinointia varten. 
4.3 Tehtävät ja toiminnan keskeiset tulokset 
EMN:n alkuperäisen tehtävänmäärityksen mukaan sen ensisijaisena tavoitteena on tarjota yhteisölle, jäsenvaltioille ja aikanaan myös yleisölle objektiivista, luotettavaa ja vertailukelpoista tietoa maahanmuutto- ja turvapaikkatilanteesta koko unionissa ja jäsenvaltioissa. 
Siihen on tarkoitus päästä keräämällä yhteen ja asettamalla saataville jo olemassa olevia tietoja sekä tarkastelemalla uudelleen ja analysoimalla olemassa olevia merkityksellisiä tietoja. 
EMN keskittyykin kahteen toisiinsa liittyvään tehtävään: toisaalta dokumentointiin ja analysointiin ja toisaalta tutkimukseen. 
Siihen kuuluu tietojen seuranta, vertailu, analysointi ja tutkiminen keräämällä jäsenvaltioista tietoja ja tekemällä omaa tutkimustyötä koko unionia käsittelevien analyysien tuottamiseksi sekä laajan tietokannan perustaminen kyseisiä tietoja varten. 
Jäsenvaltiotason verkostot tuovat oman osuutensa EMN:n analysointi- ja tutkimustoimintaan. 
EMN:n toiminta perustuu komission hyväksymiin vuotuisiin työohjelmiin. 
Ottamatta tässä huomioon kansallisten yhteyspisteiden varsinaiseen perustamiseen liittyviä henkilöstö-, toimitila- ja tietotekniikkajärjestelyitä, EMN:n toiminnan keskeiset tulokset vuodesta 2002 aina tähän hetkeen voidaan noiden periaatteiden pohjalta esittää seuraavasti: 
Dokumentointijärjestelmä 
Laajan tietoarkiston luomista koskevan tavoitteen mukaisesti ollaan parhaillaan perustamassa atk-pohjaista tietojärjestelmää EMN:n toiminnan selkärangaksi. 
Vuonna 2004 kehitelty web-käyttöliittymä helpottaa tiedonkeruuta ja dokumentointia, sillä järjestelmä tarjoaa käytännöllisiä sivupohjatiedostoja kerättyjen tietojen viemiseksi suoraan tietojärjestelmään. 
Siinä on myös haku- ja selailutoiminto. 
Järjestelmä on jo saatu lähes valmiiksi, joten sen toimintakuntoon saaminen edellyttää enää tietojen syöttämistä. 
Kansalliset yhteyspisteet ovatkin vuoden 2005 puoliväliin mennessä vieneet tietokantaan yli 1 700 julkaisua, ja lisäksi on indeksoitu kyseisellä alalla toimivien järjestöjen ja yksittäisten ihmisten oikeudellisia asiakirjoja ja yhteydenottoja. 
Järjestelmään vietävien tietojen laatua pyritään parhaillaan parantamaan antamalla yleisiä ohjeita tietojen syöttämisestä. 
On selvää, että järjestelmään on vielä vietävä runsaasti tietoja, jotta EMN:n dokumentointikeskus voisi tarjota laajan valikoiman käyttökelpoista ja ajantasaista maahanmuutto- ja turvapaikkapoliittista tietoa päätöksentekijöille, alalla toimiville tahoille ja aikanaan myös yleisölle. 
Analysointi ja tutkimustyö 
EMN on saanut valmiiksi useita analyysejä ja tutkimushankkeita sekä tuottanut tietoa. 
Esimerkkeinä voidaan mainita vuoden 2004 pilottitutkimus maahanmuuton vaikutuksesta eurooppalaisiin yhteiskuntiin; osallistuminen EU:n tilastollisten vuosikertomusten laadintaan vuosina 2001–2003 toimittamalla tietoja jäsenvaltioiden politiikoista ja käytännöistä sekä analysoimalla jäsenvaltioiden toimittamia numerotietoja; politiikkojen analysoinnin tuloksista vuonna 2004 laadittu raportti, joka tarjosi yleiskatsauksen jäsenvaltioiden politiikkojen etenemiseen ja jonka pohjalta tehtiin vertailuselvitys, sekä muita tutkimusraportteja. 
Puuttuvien tietojen keräämiseksi kahdella keskeisellä alalla on parhaillaan suunnitteilla toinen tutkimus valtioiden suhtautumisesta unionin alueella laittomasti oleskeleviin kolmansien maiden kansalaisiin sekä pienimuotoisempi selvitys turvapaikanhakijoiden vastaanottojärjestelyistä. 
Vaikka onkin vielä liian aikaista arvioida EMN:n toiminnan tulosten laatua kokonaisuudessaan, voidaan todeta, että kansalliset yhteyspisteet ovat laatineet korkeatasoisia raportteja, jotka ovat merkkinä verkoston valmiudesta erityisesti tuottaa luotettavia ja ajantasaisia analyysejä, joiden perusteella voidaan vertailla jäsenvaltioiden tilanteita. 
Verkostoituminen ja näkyvyys 
Kansallisten yhteyspisteiden kahdenväliset yhteydet ovat lisääntyneet verkoston toiminnan edetessä. 
Useimmissa jäsenvaltioissa ne ovat onnistuneet luomaan keskeisten toimijoiden muodostamia kansallisia verkostoja ja vakiinnuttamaan menettelyjä tietojen saamiseksi kumppaneiltaan. 
Kansallisista verkostoista on laadittu hakemisto yleiskuvan antamiseksi nykyisistä ja mahdollisista tulevista kumppaneista. 
Yhteyksiä on pyritty luomaan myös muihin EU:n tasolla toimiviin verkostoihin ja hankkeisiin. 
Ne eivät kuitenkaan ole johtaneet yhteistyön tiivistymiseen, mikä olisi tarpeen, jotta EMN voisi hyödyntää synergiaetua ja välttää päällekkäisyyksiä. 
EMN näkyvyys ulkomaailman silmissä on tällä hetkellä rajallinen, sillä erittäin harvat sen tuotteista ovat (toistaiseksi) yleisön saatavilla. 
Sen vuoksi verkoston työn tulokset eivät vielä ole saaneet ansaitsemaansa huomiota. 
Näkyvyyden puute johtuu pääasiassa siitä, että verkosto joutui käynnistämään toimintansa aivan tyhjästä, joten sen ensimmäiset toimintavuodet kuluivat perustamistöissä. 
Tällä hetkellä pyritään kuitenkin monin keinoin lisäämään EMN:n näkyvyyttä ja levittämään sen tutkimustuloksia laajemmalle. 
4.4 Arviointi 
Vuoden 2005 arviointikertomuksessa tuodaan esiin useita ongelmia, joita nykyisellä EMN:llä on ollut tehtäviään hoitaessaan. 
Kaksi keskeisintä ongelmaa koskevat kansallisten yhteyspisteiden rakennetta ja hankkeen yleistä organisaatiota. 
Ensinnäkin kansallisten yhteyspisteiden oikeudellisessa asemassa ja erikoistumisaloissa ja niiden käyttöön annetuissa henkilöstö- ja rahoitusresursseissa sekä teknisissä laitteissa esiintyy huomattavaa kirjavuutta, joten yhteyspisteiden sitoutumisasteet ovat myös erilaisia. 
Lisäksi yhteyspisteet on nimetty eri aikoina ja niitä myös vaihdetaan tiuhaan, mikä johtuu joko henkilöstövaihdoksista tai yhteyspisteiden siirtämisestä eri ministeriön toimialaan. 
KOMISSION DIREKTIIVI, annettu 9 päivänä syyskuuta 1987, rehukasvien sekä öljy- ja kuitukasvien siementen pitämisestä kaupan annettujen neuvoston direktiivien 66/401/ETY ja 69/208/ETY muuttamisesta (87/480/ETY) 
EUROOPAN YHTEISÖJEN KOMISSIO, joka ottaa huomioon Euroopan talousyhteisön perustamissopimuksen, ottaa huomioon rehukasvien siementen pitämisestä kaupan 14 päivänä kesäkuuta 1966 annetun neuvoston direktiivin 66/401/ETY(), sellaisena kuin se on viimeksi muutettuna komission direktiivillä 87/120/ETY(), ja erityisesti sen 21 a artiklan, ottaa huomioon öljy- ja kuitukasvien siementen pitämisestä kaupan 30 päivänä kesäkuuta 1969 annetun neuvoston direktiivin 69/208/ETY(), sellaisena kuin se on viimeksi muutettuna komission direktiivillä 87/120/ETY, ja erityisesti sen 20 a artiklan sekä katsoo, että tieteellisen ja teknisen tietämyksen kehityksen perusteella direktiivin 66/401/ETY liitettä II ja direktiivin 69/208/ETY liitettä II olisi muutettava siten, että tiettyjen rehukasvilajien siementen ja tiettyjen öljy- ja kuitukasvilajien siementen täytettäviä vaatimuksia nostettaisiin Rumex spp:n siementen enimmäismäärän osalta muiden kuin Rumex acetosellan osalta ja rehukasvilajeissa muiden kuin Rumex maritimuksen osalta, ja tässä direktiivissä säädetyt toimenpiteet ovat maataloudessa, puutarhaviljelyssä ja metsätaloudessa käytettäviä siemeniä ja lisäysaineistoa käsittelevän pysyvän komitean lausunnon mukaiset, 
ON ANTANUT TÄMÄN DIREKTIIVIN: 
1 artikla 
Muutetaan direktiiviä 66/401/ETY seuraavasti: 
1. Korvataan liitteessä II olevan I osan 2 kohdan A alakohdan taulukossa 14 sarakkeessa jäljempänä vasemmalla lueteltujen lajien kohdalla olevat merkinnät jäljempänä oikealla olevilla merkinnöillä: Alopecurus pratensis 5(n) Arrhenatherum elatius 5(n) Dactylis glomerata 5(n) Festuca arundinacea 5(n) Festuca ovina 5(n) Festuca pratensis 5(n) Festuca rubra 5(n) Lolium multiflorum 5(n) Lolium perenne 5(n) Lolium × boucheanum 5(n) Phalaris aquatica 5 Hedysarum coronarium 5 Lupinus albus 5(n) Lupinus angustifolius 5(n) Lupinus luteus 5(n) Medicago lupulina 10 Medicago sativa 10 Medicago × varia 10 Onobrychis viciifolia 5 Pisum sativum 5(n) Trifolium alexandrinum 10 Trifolium incarnatum 10 Trifolium pratense 10 Trigonella foenum-graecum 5 Vicia faba 5(n) Vicia pannonica 5(n) Vicia sativa 5(n) Vicia villosa 5(n) Brassica napus var. napobrassica 5 Brassica oleracea convar. acephala var. medullosa + var. viridis 10 Raphanus sativus var. oleiformis 5. 
2. Korvataan liitteessä II olevan II osan 2 kohdan A alakohdan taulukossa 4 sarakkeessa jäljempänä vasemmalla lueteltujen lajien kohdalla olevat merkinnät jäljempänä oikealla olevilla merkinnöillä: Alopecurus pratensis 2 Arrhenatherum elatius 2 Dactylis glomerata 2 Festuca arundinacea 2 Festuca ovina 2 Festuca pratensis 2 Festuca rubra 2 Lolium multiflorum 2 Lolium perenne 2 Lolium × boucheanum 2 Phalaris aquatica 2 Hedysarum coronarium 2 Lotus corniculatus 3 Lupinus albus 2 Lupinus angustifolius 2 Lupinus luteus 2 Medicago sativa 3 Medicago × varia 3 Onobrychis viciifolia 2 Pisum sativum 2 Trifolium alexandrinum 3 Trifolium hybridum 3 Trifolium incarnatum 3 Trifolium resupinatum 3 Trigonella foenum-graecum 2 Vicia faba 2 Vicia pannonica 2 Vicia sativa 2 Vicia villosa 2 Brassica napus var. napobrassica 2 Brassica oleracea convar. acephala var. medullosa + var. viridis 3 Raphanus sativus var. oleiformis 2. 
2 artikla 
Muutetaan direktiiviä 69/208/ETY seuraavasti: 
Korvataan liitteessä II olevan I osan 2 kohdan A alakohdan taulukossa 9 sarakkeessa jäljempänä vasemmalla lueteltujen lajien kohdalla olevat merkinnät jäljempänä oikealla olevilla merkinnöillä: Brassica spp. P basutsäde 2 P certifikatutsäde 5 Sinapis alba P basutsäde 2 P certifikatutsäde 5. 
3 artikla 
Jäsenvaltioiden on toteutettava tämän direktiivin noudattamisen edellyttämät toimenpiteet viimeistään 1 päivänä heinäkuuta 1990. 
Niiden on ilmoitettava tästä komissiolle viipymättä. 
4 artikla 
Tämä direktiivi on osoitettu kaikille jäsenvaltioille. 
Tehty Brysselissä 9 päivänä syyskuuta 1987. 
Komission puolesta Frans ANDRIESSEN Varapuheenjohtaja 
KOMISSION PÄÄTÖS, tehty 29 päivänä toukokuuta 1986, päätöksen 83/218/ETY muuttamisesta niiden Romanian laitosten luettelon osalta, joista tuoreen lihan tuonti yhteisöön sallitaan (86/289/ETY) 
EUROOPAN YHTEISÖJEN KOMISSIO, joka ottaa huomioon Euroopan talousyhteisön perustamissopimuksen, ottaa huomioon terveyttä ja eläinten terveyttä koskevista ongelmista nautaeläinten ja sikojen sekä tuoreen lihan tuonnissa kolmansista maista 12 päivänä joulukuuta 1972 annetun neuvoston direktiivin 72/462/ETY (), sellaisena kuin se on viimeksi muutettuna asetuksella (ETY) N:o 3768/85 (), ja erityisesti sen 4 artiklan 1 kohdan ja 18 artiklan 1 kohdan, ottaa huomioon kolmansista maista tuotavan, siansukuisista kotieläimistä peräisin olevan tuoreen lihan trikiinitutkimuksesta 21 päivänä joulukuuta 1976 annetun neuvoston direktiivin 77/96/ETY (), sellaisena kuin se on viimeksi muutettuna asetuksella (ETY) N:o 3768/85, ja erityisesti sen 4 artiklan, sekä katsoo, että luettelo Romanian laitoksista, joista tuoreen lihan tuonti yhteisöön sallitaan, vahvistettiin aluksi komission päätöksellä 83/218/ETY (), sellaisena kuin se on viimeksi muutettuna päätöksellä 85/512/ETY (), direktiivin 72/462/ETY 5 artiklan ja paikalla tehtävistä tarkastuksista nautaeläinten, sikojen ja tuoreen lihan tuontiin kolmansista maista sovellettavassa järjestelmässä 8 päivänä huhtikuuta 1983 tehdyn komission päätöksen 83/196/ETY () 3 artiklan 1 kohdan mukaisesti tehty tavanomainen tarkastus on osoittanut, että joidenkin laitosten hygienian taso on muuttunut edellisestä tarkastuksesta, sama tarkastus on osoittanut, että yksi uusi laitos täyttää direktiivin 77/96/ETY 2 artiklan edellytykset; tämän vuoksi se voidaan hyväksyä tekemään tuoreen sianlihan trikiinitutkimus, laitosluettelo on tämän vuoksi tarpeen muuttaa, ja tässä päätöksessä määrätyt toimenpiteet ovat pysyvän eläinlääkintäkomitean lausunnon mukaiset, 
ON TEHNYT TÄMÄN PÄÄTÖKSEN: 
1 artikla 
Korvataan päätöksen 83/218/ETY liite tämän päätöksen liitteellä. 
2 artikla 
Tämä päätös on osoitettu kaikille jäsenvaltioille. 
Tehty Brysselissä 29 päivänä toukokuuta 1986. 
Komission puolesta Frans ANDRIESSEN Varapuheenjohtaja 
NEUVOSTON ASETUS (EY) N:o 1215/1999, annettu 10 päivänä kesäkuuta 1999, perustamissopimuksen 81 artiklan 3 kohdan soveltamisesta sopimusten ja yhdenmukaistettujen menettelytapojen ryhmiin annetun asetuksen N:o 19/65/ETY muuttamisesta(1) 
EUROOPAN UNIONIN NEUVOSTO, joka ottaa huomioon Euroopan yhteisön perustamissopimuksen ja erityisesti sen 83 artiklan, ottaa huomioon komission ehdotuksen(2), ottaa huomioon Euroopan parlamentin lausunnon(3), ottaa huomioon talous- ja sosiaalikomitean lausunnon(4), sekä katsoo, 
että (1) asetuksella N:o 19/65/ETY(5) neuvosto valtuutti komission säätämään perustamissopimuksen 81 artiklan 3 kohdan mukaisesti asetuksella, tämän kuitenkaan rajoittamatta neuvoston asetuksen N:o 17 eli perustamissopimuksen 81 ja 82 artiklan ensimmäisen täytäntöönpanoasetuksen(6) soveltamista, että perustamissopimuksen 81 artiklan 1 kohtaa ei sovelleta tiettyihin sopimusten ryhmiin eikä erityisesti sellaisten sopimusten ryhmiin, joiden osapuolina on ainoastaan kaksi yritystä ja joissa toinen osapuoli antaa toiselle osapuolelle sitoumuksen siitä, että se toimittaa tiettyjä tavaroita vain tälle osapuolelle myytäviksi edelleen määrätyllä yhteismarkkinoiden alueella, tai joissa osapuoli antaa toiselle osapuolelle sitoumuksen siitä, ettei se hanki tiettyjä tavaroita myytäväksi edelleen muilta kuin tältä osapuolelta, taikka joissa nämä kaksi yritystä ovat antaneet toisilleen sitoumukset yksinmyynnistä ja yksinostosta jälleenmyyntiä varten, 
(2) komissio on asetuksen N:o 19/65/ETY nojalla erityisesti antanut 22 päivänä kesäkuuta 1983 asetuksen (ETY) N:o 1983/83 perustamissopimuksen 81 artiklan 3 kohdan soveltamisesta yksinmyyntisopimusten ryhmiin(7) ja asetuksen (ETY) N:o 1984/83 perustamissopimuksen 81 artiklan 3 kohdan soveltamisesta yksinostosopimusten ryhmiin(8) sekä 30 päivänä marraskuuta 1988 asetuksen (ETY) N:o 4087/88 perustamissopimuksen 81 artiklan 3 kohdan soveltamista luvakesopimusten ryhmiin(9), jäljempänä "ryhmäpoikkeusasetukset", 
(3) komissio julkaisi 22 päivänä tammikuuta 1997 vihreän kirjan "Yhteisön kilpailupolitiikasta ja vertikaalisista rajoituksista", joka käynnisti laajan julkisen keskustelun perustamissopimuksen 81 artiklan 1 ja 3 kohdan soveltamisesta vertikaalisiin sopimuksiin ja yhdenmukaistettuihin menettelytapoihin, 
(4) jäsenvaltioiden, Euroopan parlamentin, talous- ja sosiaalikomitean, alueiden komitean sekä asianomaisten tahojen vihreän kirjan johdosta esittämät näkemykset osoittavat, että yhteisön kilpailupolitiikan uudistamiseen vertikaalisten sopimusten osalta suhtaudutaan yleensä myönteisesti; tämä edellyttää edellä tarkoitettujen ryhmäpoikkeustapausten tarkistamista, 
(5) tällaisella uudistuksella on varmistettava tehokas suoja kilpailulle ja riittävä oikeusvarmuus yrityksille; tavoiteltaessa näitä päämääriä on otettava huomioon myös tarve yksinkertaistaa mahdollisimman paljon hallinnollista valvontaa sekä asiaa koskevaa lainsäädäntöä; markkinavoiman samalla tasolla vertikaalisia rajoituksia pidetään yleensä kilpailun kannalta vähemmän haitallisina kuin horisontaalisia rajoituksia, 
(6) sen lisäksi, että edellä mainituissa ryhmäpoikkeusasetuksissa määritellään asetuksen soveltamisalaan kuuluvat sopimusten ryhmät ja täsmännetään rajoituksia ja ehtoja, joita sopimuksiin ei saa sisältyä, asetuksissa luetellaan myös ne ehdot, joille myönnetääan poikkeus; tällaisia sopimussuhteita koskevaa lainsäädäntöä pidetään yleensä liian kankeana sellaisessa taloudellisessa ympäristössä, jossa jakelurakenteet ja -tavat muuttuvat nopeasti, 
(7) mainitut ryhmäpoikkeusasetukset koskevat ainoastaan sellaisia jälleenmyyntiä koskevien kahdenvälisten sopimusten ryhmiä, joiden tarkoituksena on joko tavaroiden yksinmyynti ja/tai -osto tai joilla rajoitetaan teollis- ja tekijänoikeuksien hankkimista tai käyttöä; niiden soveltamisalan ulkopuolelle jäävät muun muassa vertikaaliset sopimukset, jotka on tehty useamman kuin kahden yrityksen välillä, valikoivaa jakelua ja palvelua koskevat sopimukset ja jalostukseen tai lisättäviksi tarkoitettujen tavaroiden tai palvelujen toimittamista ja/tai hankkimista koskevat sopimukset; huomattavaan määrään vertikaalisia sopimuksia voidaan näin ollen soveltaa perustamissopimuksen 81 artiklan 3 kohdan poikkeusta ainoastaan komission tapauskohtaisen tutkimuksen perusteella, mikä voi heikentää oikeusvarmuutta kyseessä olevien yritysten kannalta ja tehdä hallinnollisesta valvonnasta liian raskasta, 
(8) vihreän kirjan julkaisemista seurannut keskustelu osoitti muun muassa, että määriteltäessä tapaa, jolla 81 artiklan 1 ja 3 kohtaa sovelletaan, on tarpeen ottaa asianmukaisesti huomioon vertikaalisten sopimusten taloudelliset vaikutukset; otettaessa käyttöön taloudellisia perusteita, joilla rajataan ryhmäpoikkeuksen soveltamisalaa kyseisistä sopimuksista mahdollisesti aiheutuvien kilpailun vastaisten vaikutusten perusteella, on otettava huomioon kyseisten yritysten markkinaosuus kyseisillä markkinoilla, 
(9) komission olisi näin ollen saatava valtuudet korvata asiaa koskeva voimassa oleva lainsäädäntö yksinkertaistamalla, joustavammalla ja paremmin kohdennetulla lainsäädännöllä, jota voidaan soveltaa kaikentyyppisiin vertikaalisiin sopimuksiin; kyseisiä sopimuksia koskevan poikkeusasetuksen soveltamisalan mahdolliselle laajentamiselle on määriteltävä perusteet, kuten markkinaosuusrajat, joilla täsmennetään ne olosuhteet, joissa kyseistä asetusta ei kyseessä olevien sopimusten mahdollisten taloudellisten vaikutusten vuoksi sovelleta; markkinaosuusrajojen määrittelyssä olisi otettava huomioon kyseisen yrityksen markkinavoima; tietyt ankarat kilpailun vastaiset vertikaaliset rajoitukset, kuten vähimmäis- ja kiinteät jälleenmyyntihinnat ja tietyn tyyppinen alueellinen taloudellisten etujen suojaaminen, olisi jätettävä asetuksen soveltamisalan ulkopuolelle kyseisen yrityksen markkinaosuudesta riippumatta, 
(10) komissio ei voi sille asetuksella N:o 19/65/ETY myönnetyn toimivallan perusteella uudistaa voimassa olevia sääntöjä, jotka koskisivat kaikentyyppisiä vertikaalisia sopimuksia; mainitun asetuksen 1 artiklan 1 kohdan a alakohdan ja 2 kohdan b alakohdan soveltamisalaa olisi näin ollen laajennettava siten, että se kattaisi kaikki 81 artiklan 1 kohdan soveltamisalaan kuuluvat sopimukset, joiden osapuolina on vähintään kaksi sopimuksen mukaisia tarkoituksia varten tuotanto- tai jakeluketjun ei tasoilla toimivaa yritystä ja jotka liittyvät ehtoihin, joiden puitteissa osapuolet voivat hankkia, myydä tai jälleenmyydä tiettyjä tavaroita tai palveluja, "vertikaaliset sopimukset", mukaan luettuna yksinmyynti-, yksinosto- ja luvakesopimukset sekä valikoivaa jakelua koskevat sopimukset ja niiden yhdistelmät, tietyt kilpailevien yritysten väliset yksipuoliset vertikaaliset sopimukset sekä pienten ja keskisuurten vähittäiskauppiaitten yhteenliittymän ja sen jäsenten tai tällaisen yhteenliittymän ja sen tavarantoimittajien väliset vertikaaliset sopimukset, 
(11) mainutut ryhmäpoikkeusasetukset antavat komissiolle asetuksen N:o 19/65/ETY 7 artiklan mukaisesti valtuuden evätä kyseisen asetuksen soveltamisesta johtuvat edut, jos jollakin sopimuksella tai samankaltaisten sopimusten verkostolla on jossakin erityisessä tapauksessa 81 artiklan 3 kohdassa määrättyjen edellytysten kanssa ristiriitaisia vaikutuksia; markkinoiden tehokkaan valvonnan ja yhteisön kilpailusääntöjen hajautetumman täytäntöönpanon varmistamiseksi on aiheellista säätää, että jos tällaisella sopimuksella on vaikutusta pääasiassa yhden jäsenvaltion alueella tai sen osassa, jolla on kaikki erillisten markkinoiden ominaisuudet, kyseisen jäsenvaltion toimivaltainen viranomainen voi evätä ryhmäpoikkeuksen edut alueellaan tekemällä päätöksen, jonka tarkoituksena on tällaisten vaikutusten poistaminen; näin ollen on tarpeen täydentää asetuksen N:o 19/65/ETY 7 artiklaa, jotta voitaisiin määritellä olosuhteet, joissa jäsenvaltioiden toimivaltaiset viranomaiset voivat evätä ryhmäpoikkeuksen soveltamisesta johtuvat edut, ja 
(12) samanlaisten sopimusten muodostamien rinnakkaisverkostojen olemassaolosta aiheutuvien seurausten tehokkaan valvonnan varmistamiseksi tietyillä markkinoilla, ryhmäpoikkeusasetuksessa voidaan määrittää edellytykset, joiden vallitessa tällaiset sopimusverkostot voidaan jättää sen asetuksen mukaisen soveltamisen ulkopuolelle, edellytykset voivat perustua esimerkiksi tällaisten sopimusverkostojen kattavuuteen markkinoilla; komissio oikeutetaan vahvistamaan asetuksella, että tietyillä markkinoilla kyseiset sopimukset täyttävät edellä mainitut ehdot; tällöin komission on asetettava vähintään kuuden kuukauden pituinen siirtymäaika, jonka päätyttyä ryhmäpoikkeuksen soveltaminen kyseisiin sopimuksiin näillä markkinoilla lakkaa, tällä asetuksella, jolla säädetään ryhmäpoikkeusasetuksen soveltamatta jättämisestä tiettyjä markkinoita koskevien sopimusten osalta, on vaikutuksena perustamissopimuksen 81 artiklan soveltaminen tapauskohtaisesti; komissio neuvottelee neuvoa-antavan komitean kanssa ennen tällaisen asetuksen antamista ja jäsenvaltion pyynnöstä myös ennen asetusehdotuksen julkaisemista, 
ON ANTANUT TÄMÄN ASETUKSEN: 
1 artikla 
Muutetaan asetus N:o 19/65/ETY seuraavasti: 
1) Muutetaan 1 artikla seuraavasti: 
a) Korvataan 1 kohta seuraavasti: 
"1. Komissio voi, tämän kuitenkaan rajoittamatta asetuksen N:o 17 soveltamista, perustamissopimuksen 81 artiklan 3 kohdan mukaisesti asetuksella säätää, että 81 artiklan 1 kohtaa ei sovelleta: 
a) sellaisten sopimuksen mukaisia tarkoituksia varten tuotanto- tai jakeluketjun eri tasoilla toimivan kahden tai useamman yrityksen välisten sopimusten ryhmiin, jotka koskevat ehtoja, joiden mukaisesti osapuolet voivat ostaa, myydä tai jälleenmyydä tiettyjä tavaroita tai palveluja; 
b) sellaisten sopimusten ryhmiin, joiden osapuolina on ainoastaan kaksi yritystä ja jotka asettavat rajoituksia teollisoikeuksien, erityisesti patenttien, hyödyllisyysmallien, mallien tai tavaramerkkien, hankkimiselle tai käyttämiselle taikka sellaisille oikeuksille, jotka luovutus- tai käyttöoikeussopimuksen nojalla on saatu valmistusmenetelmiin tai teollisten tuotantomenetelmien käyttämistä ja soveltamista koskevaan tietämykseen."; 
b) Poistetaan 2 kohdan b alakohdasta sanat "ne ehdot, jotka sopimuksessa on oltava, tai". 
c) Korvataan 3 kohta seuraavasti: 
"3. Mitä 1 ja 2 kohdassa säädetään koskee vastaavasti yhdenmukaistettuja menettelytapoja." 
2) Lisätään artikla seuraavasti 
" 1 a artikla 
Edellä 1 artiklassa tarkoitetussa asetuksessa voidaan säätää niistä edellytyksistä, joiden perusteella sen soveltamisalan ulkopuolelle voivat jäädä tietyt samanlaisten sopimusten tai yhdenmukaistettujen menettelytapojen rinnakkaisverkostot tietyillä markkinoilla; komissio voi vahvistaa asetuksella, että nämä edellytykset täyttyvät, ja asettaa määräajan, jonka päätyttyä 1 artiklan mukaista asetusta ei enää sovelleta kyseisiin sopimuksiin tai yhdenmukaistettuihin menettelytapoihin näillä markkinoilla; määräajan olisi oltava vähintään kuusi kuukautta."; 
3) Korvataan 6 artiklan 1 kohta seuraavasti: 
"1. Komissio kuulee kilpailun rajoituksia ja määräävää markkina-asemaa käsittelevää neuvoa-antavaa komiteaa: 
a) 1 artiklassa tarkoitetun asetuksen osalta ennen asetusehdotuksen julkaisemista jäsenvaltion mahdollisesta pyynnöstä ja ennen asetuksen antamista. 
b) 1 a artiklassa tarkoitetun asetuksen osalta ennen asetusehdotuksen julkaisemista jäsenvaltion mahdollisesta pyynnöstä ja ennen asetuksen antamista." 
4) Lisätään 7 artiklaan kohta seuraavasti, jolloin nykyisestä ainoasta kohdasta tulee 1 kohta: 
"2. Jos sopimuksilla tai yhdenmukaistetuilla menettelytavoilla, joista on annettu 1 artiklassa tarkoitettu asetus on tietyssä tapauksessa perustamissopimuksen 81 artiklan 3 kohdassa määrättyjen edellytysten kanssa ristiriitaisia vaikutuksia, jotka ilmenevät jonkin jäsenvaltion alueella tai sen osassa, jolla on kaikki erillisten markkinoiden ominaisuudet, tämän jäsenvaltion toimivaltainen viranomainen voi omasta aloitteestaan tai komission taikka sellaisten luonnollisten henkilöiden tai oikeushenkilöiden pyynnöstä, jotka osoittavat asian koskevan heidän oikeutettua etuaan, evätä kyseisen asetuksen soveltamisesta johtuvat edut." 
2 artikla 
Tämä asetus tulee voimaan kolmantena päivänä sen jälkeen, kun se on julkaistu Euroopan yhteisöjen virallisessa lehdessä. 
Tämä asetus on kaikilta osiltaan velvoittava, ja sitä sovelletaan sellaisenaan kaikissa jäsenvaltioissa. 
Tehty Luxemburgissa 10 päivänä kesäkuuta 1999. 
Neuvoston puolesta K.-H. FUNKE Puheenjohtaja (1) 
Toimituksen huomautus: 
Asetuksen N:o 19/65/ETY nimi on tarkistettu siten, että siinä otetaan huomioon Amsterdamin sopimuksen 12 artiklan mukainen Euroopan yhteisön perustamissopimuksen artiklojen uudelleennumerointi; alun perin nimessä oli viittaus perustamissopimuksen 85 artiklan 3 kohtaan. 
Neuvoston päätös, tehty 28 päivänä tammikuuta 2002, Bulgarian liittymistä valmistelevan kumppanuuden periaatteista, ensisijaisista tavoitteista, välitavoitteista ja edellytyksistä (2002/83/EY) 
EUROOPAN UNIONIN NEUVOSTO, joka ottaa huomioon Euroopan yhteisön perustamissopimuksen, ottaa huomioon Euroopan unionin jäsenyyttä hakeneille valtioille osana liittymistä edeltävää strategiaa annettavasta avusta ja erityisesti liittymiskumppanuusjärjestelmän perustamisesta 16 päivänä maaliskuuta 1998 annetun neuvoston asetuksen (EY) N:o 622/98(1) ja erityisesti sen 2 artiklan, ottaa huomioon komission ehdotuksen, sekä katsoo seuraavaa: 
(1) Luxemburgissa kokoontunut Eurooppa-neuvosto totesi, että liittymistä valmisteleva kumppanuus on uusi väline ja vahvistetun liittymistä valmistelevan strategian tärkein osa. 
(2) Asetuksessa (EY) N:o 622/98 säädetään, että neuvosto päättää komission ehdotuksesta määräenemmistöllä kutakin liittymistä valmistelevaa kumppanuutta koskevista periaatteista, ensisijaisista tavoitteista, välitavoitteista ja edellytyksistä sellaisina kuin ne esitetään kullekin ehdokasmaalle sekä niitä koskevista myöhemmistä merkittävistä mukautuksista. 
(3) Yhteisön tuen saamisen edellytyksenä on olennaisten edellytysten täyttäminen ja erityisesti Eurooppa-sopimuksiin sisältyvien sitoumusten noudattaminen ja edistyminen Kööpenhaminassa vahvistettujen arviointiperusteiden täyttämisessä. 
Jos olennainen edellytys jää täyttymättä, neuvosto voi komission ehdotuksesta määräenemmistöllä toteuttaa asiaankuuluvia toimenpiteitä minkä tahansa liittymistä valmistelevan tuen osalta. 
(4) Luxemburgissa kokoontunut Eurooppa-neuvosto päätti, että liittymistä valmistelevan kumppanuuden toteuttamista ja edistymistä yhteisön säännöstön omaksumisessa tarkastellaan Eurooppa-sopimuksella perustetuissa elimissä. 
(5) Komission vuoden 2001 määräaikaiskertomuksessa esitetään puolueeton arvio Bulgarian liittymisvalmisteluista ja yksilöidään valmistelujen jatkamista varten ensisijaisia alueita. 
(6) Jäsenyyden valmistelemiseksi Bulgarian olisi jatkettava yhteisön säännöstön käyttöönottoa koskevan kansallisen ohjelmansa ajantasaistamista. 
Tässä ohjelmassa olisi esitettävä aikataulu liittymistä valmistelevaan kumppanuuteen sisältyvien ensisijaisten tavoitteiden ja välitavoitteiden saavuttamiselle. 
(7) Bulgarian on tarpeen huolehtia, että sillä on liittymistä valmistelevien yhteisön varojen ohjelmointiin, koordinointiin, hallinnointiin, valvontaan ja arviointiin tarvittavat oikeudelliset ja hallinnolliset rakenteet, 
ON PÄÄTTÄNYT SEURAAVAA: 
1 artikla 
Asetuksen (EY) N:o 622/98 2 artiklan mukaisesti Bulgarian liittymistä valmistelevaan kumppanuuteen sisältyvät periaatteet, ensisijaiset tavoitteet, välitavoitteet ja edellytykset esitetään tämän päätöksen liitteessä, joka on erottamaton osa päätöstä. 
2 artikla 
Liittymistä valmistelevan kumppanuuden toteuttamista valvotaan Eurooppa-sopimuksella perustetuissa elimissä ja asianomaisissa neuvoston elimissä, joille komissio raportoi säännöllisesti. 
3 artikla 
Tämä päätös tulee voimaan kolmantena päivänä sen jälkeen, kun se on julkaistu Euroopan yhteisöjen virallisessa lehdessä. 
Tehty Brysselissä 28 päivänä tammikuuta 2002. 
Neuvoston puolesta J. Piqué i Camps Puheenjohtaja 
NEUVOSTON ASETUS (EY) N:o 2679/98, annettu 7 päivänä joulukuuta 1998, sisämarkkinoiden toimivuudesta jäsenvaltioiden välisen tavaroiden vapaan liikkuvuuden osalta 
EUROOPAN UNIONIN NEUVOSTO, joka ottaa huomioon Euroopan yhteisön perustamissopimuksen ja erityisesti sen 235 artiklan, ottaa huomioon komission ehdotuksen (1), ottaa huomioon Euroopan parlamentin lausunnon (2), ottaa huomioon talous- ja sosiaalikomitean lausunnon (3), sekä katsoo, 
että 1) perustamissopimuksen 7 a artiklan mukaisesti sisämarkkinat käsittävät alueen, jolla ei ole sisäisiä rajoja ja jolla erityisesti tavaroiden vapaa liikkuvuus taataan perustamissopimuksen 30-36 artiklan mukaisesti, 
2) kyseisen periaatteen loukkaamisesta esimerkiksi siten, että tavaroiden vapaa liikkuvuus jossakin jäsenvaltiossa yksittäisten henkilöiden toiminnan seurauksena estyy, voi aiheutua vakavaa haittaa sisämarkkinoiden moitteettomalle toiminnalle ja huomattavia menetyksiä asianomaisille henkilöille, 
3) varmistaakseen perustamissopimuksessa asetettujen velvoitteiden täyttämisen ja erityisesti sisämarkkinoiden moitteettoman toiminnan jäsenvaltiot eivät saisi toteuttaa sellaisia toimia tai sitoutua sellaiseen menettelyyn, jotka voivat olla kaupan esteenä, ja toisaalta niiden on toteutettava kaikki tarvittavat ja suhteelliset toimet tavaroiden vapaan liikkuvuuden helpottamiseksi alueellaan, 
4) kyseiset toimenpiteet eivät saa vaikuttaa perusoikeuksiin, mukaan luettuna lakko-oikeus, 
5) tämä asetus ei estä yhteisön toimia, jotka voivat joissakin tapauksissa olla tarpeen sisämarkkinoiden toiminnassa ilmenevien ongelmien ratkaisemiseksi, ottaen tarvittaessa huomioon tämän asetuksen soveltamisen, 
6) jäsenvaltioilla on yksinomainen toimivalta yleisen järjestyksen ylläpitämisessä ja sisäisen turvallisuuden varmistamisessa sekä sen määrittelemisessä, mitkä toimenpiteet kussakin tilanteessa ja vaiheessa ovat välttämättömiä ja suhteellisia tavaroiden vapaan liikkuvuuden edistämiseksi alueellaan, 
7) jäsenvaltioiden ja komission on vaihdettava riittävästi ja nopeasti tietoa tavaroiden vapaan liikkuvuuden esteistä, 
8) jäsenvaltion, jonka alueella tavaroiden vapaalle liikkuvuudelle ilmenee esteitä, olisi toteutettava kaikki tarvittavat ja suhteelliset toimenpiteet tavaroiden vapaan liikkuvuuden palauttamiseksi mahdollisimman pian alueellaan, jotta vältytään vaaralta, että kyseessä olevat viivytykset tai menetykset toistuvat, lisääntyvät tai pahenevat ja jotta kauppa ja sen perustana olevat sopimussuhteet eivät katkeaisi; sen olisi tiedotettava komissiolle ja tarvittaessa muille jäsenvaltioille toimista, jotka se on toteuttanut tai aikoo toteuttaa tämän tavoitteen saavuttamiseksi, 
9) täyttääkseen perustamissopimuksen mukaisen velvoitteensa komission olisi ilmoitettava kyseiselle jäsenvaltiolle kantansa, jonka mukaan perustamissopimusta on rikottu ja jäsenvaltion olisi vastattava tähän ilmoitukseen, ja 
10) perustamissopimuksessa ei ole sen 235 artiklassa annetun toimivallan lisäksi muita määräyksiä tämän asetuksen antamiseksi tarvittavista valtuuksista, 
ON ANTANUT TÄMÄN ASETUKSEN: 
1 artikla 
Tässä asetuksessa tarkoitetaan: 
1. "esteellä" sellaista jäsenvaltioiden välisen tavaroiden vapaan liikkuvuuden estettä, joka johtuu jäsenvaltiosta joko sen toiminnan tai toimimatta jättämisen vuoksi, ja joka voi merkitä perustamissopimuksen 30-36 artiklan rikkomista ja joka: 
a) aiheuttaa konkreettisesti tai muulla tavalla vakavaa häiriötä tavaroiden vapaalle liikkuvuudelle estämällä, viivyttämällä tai hankaloittamalla niiden tuontia jäsenvaltioon, niiden vientiä jäsenvaltiosta tai niiden kuljettamista jäsenvaltion kautta, 
b) aiheuttaa huomattavia menetyksiä henkilöille, joita asia koskee, ja 
c) vaatii välittömiä toimia kyseessä olevan häiriön ja menetysten jatkumisen, lisääntymisen tai pahenemisen välttämiseksi; 
2. "toimimatta jättämisellä" tilannetta, jossa jäsenvaltion toimivaltaiset viranomaiset eivät yksittäisten henkilöiden toiminnasta aiheutuvan esteen ilmetessä toteuta kaikkia tarvittavia ja suhteellisia, niiden toimivaltaan kuuluvia toimenpiteitä esteen poistamiseksi ja tavaroiden vapaan liikkuvuuden varmistamiseksi alueellaan. 
2 artikla 
Tätä asetusta ei saa tulkita niin, että sillä olisi vaikutuksia perusoikeuksien, mukaan lukien lakko-oikeus, käyttämiseen sellaisina kuin ne jäsenvaltioissa tunnustetaan. 
Näihin oikeuksiin voi myös kuulua oikeus tai vapaus toteuttaa työelämän suhteita koskeviin jäsenvaltioiden erityisiin järjestelmiin kuuluvia muita toimia. 
3 artikla 
1. Jos este ilmenee tai on olemassa vaara sen ilmenemisestä, 
a) minkä tahansa jäsenvaltion (olipa se asianomainen jäsenvaltio tai ei), jolla on asiaan liittyvää tietoa, on toimitettava tiedot välittömästi komissiolle, ja 
b) komissio toimittaa välittömästi jäsenvaltioille kyseiset tiedot ja kaikki muista eri lähteistä saamansa tiedot, joita se pitää asiaan liittyvinä. 
2. Asianomaisen jäsenvaltion on vastattava mahdollisimman pian komission ja muiden jäsenvaltioiden tekemiin pyyntöihin saada tietoja esteen tai uhan luonteesta sekä toimista, jotka jäsenvaltio on toteuttanut tai aikoo toteuttaa. 
Jäsenvaltioiden keskenään vaihtamat tiedot on toimitettava myös komissiolle. 
4 artikla 
1. Jos este ilmenee, ja jollei 2 artiklasta muuta johdu, asianomaisen jäsenvaltion on a) toteutettava kaikki tarvittavat ja suhteelliset toimenpiteet niin, että tavaroiden vapaa liikkuvuus jäsenvaltion alueella varmistetaan perustamissopimuksen mukaisesti, ja b) ilmoitettava välittömästi komissiolle toimista, jotka sen viranomaiset ovat toteuttaneet tai aikovat toteuttaa. 
2. Komissio toimittaa 1 kohdan b alakohdan nojalla saamansa tiedot välittömästi muille jäsenvaltioille. 
5 artikla 
1. Jos komissio katsoo, että jäsenvaltiossa on ilmennyt este, se ilmoittaa asianomaiselle jäsenvaltiolle syyt, joiden perusteella komissio on tullut kyseiseen päätelmään, ja pyytää jäsenvaltiota toteuttamaan kaikki tarvittavat ja suhteelliset toimenpiteet kyseisen esteen poistamiseksi sellaisen ajan kuluessa, jonka se määrittelee asian kiireellisyyden mukaan. 
2. Komissio tekee päätelmänsä ottamalla huomioon 2 artiklan säännökset. 
3. Komissio voi julkaista asianomaiselle jäsenvaltiolle lähettämänsä ilmoituksen sisällön Euroopan yhteisöjen virallisessa lehdessä, ja se toimittaa sen viipymättä kaikille osapuolille, jotka tätä pyytävät. 
4. Jäsenvaltion on viiden työpäivän kuluessa ilmoituksen vastaanottamisesta joko - ilmoitettava komissiolle toimet, jotka se on toteuttanut tai aikoo toteuttaa 1 kohdan täytäntöön panemiseksi, tai - toimitettava perusteltu selvitys siitä, ettei ole ilmennyt estettä, joka merkitsisi perustamissopimuksen 30-36 artiklan rikkomista. 
5. Komissio voi poikkeustapauksissa myöntää pidennyksen edellisessä kohdassa mainittuun määräaikaan, jos jäsenvaltio esittää asiaa koskevan, asianmukaisesti perustellun pyynnön ja esitetyt perusteet on katsottava hyväksyttäviksi. 
Tämä asetus on kaikilta osiltaan velvoittava, ja sitä sovelletaan sellaisenaan kaikissa jäsenvaltioissa. 
Tehty Brysselissä 7 päivänä joulukuuta 1998. 
Neuvoston puolesta J. FARNLEITNER Puheenjohtaja 
Komission direktiivi 2004/2/EY, annettu 9 päivänä tammikuuta 2004, neuvoston direktiivien 86/362/ETY, 86/363/ETY ja 90/642/ETY muuttamisesta fenamifossin jäämien enimmäismäärien osalta (ETA:n kannalta merkityksellinen teksti) 
EUROOPAN YHTEISÖJEN KOMISSIO, joka ottaa huomioon Euroopan yhteisön perustamissopimuksen, ottaa huomioon viljojen torjunta-ainejäämien enimmäismääristä 24 päivänä heinäkuuta 1986 annetun neuvoston direktiivin 86/362/ETY(1), sellaisena kuin se on viimeksi muutettuna komission direktiivillä 2003/62/EY(2), ja erityisesti sen 10 artiklan, ottaa huomioon eläinkunnasta peräisin olevissa elintarvikkeissa ja niiden pinnassa olevien torjunta-ainejäämien enimmäismäärien vahvistamisesta 24 päivänä heinäkuuta 1986 annetun neuvoston direktiivin 86/363/ETY(3), sellaisena kuin se on viimeksi muutettuna komission direktiivillä 2003/60/EY(4), ja erityisesti sen 10 artiklan, ottaa huomioon torjunta-ainejäämien enimmäismäärien vahvistamisesta tietyille kasvikunnasta peräisin oleville tuotteille, mukaan lukien hedelmät ja vihannekset, 27 päivänä marraskuuta 1990 annetun neuvoston direktiivin 90/642/ETY(5), sellaisena kuin se on viimeksi muutettuna komission direktiivillä 2003/69/EY(6), ja erityisesti sen 7 artiklan, sekä katsoo seuraavaa: 
(1) Viljojen ja kasviperäisten tuotteiden osalta, hedelmät ja vihannekset mukaan luettuina, jäämien enimmäismäärät kuvastavat sellaista käyttöä, joka on kasveille tehokkaan suojan antava pienin mahdollinen tarvittava määrä torjunta-ainetta käytettäessä sitä niin, että jäämä on mahdollisimman alhainen sekä toksikologisesti hyväksyttävä etenkin ympäristönsuojelun ja kuluttajien ravinnon välityksellä tapahtuvan arvioidun saannin kannalta. 
Eläinperäisten elintarvikkeiden osalta jäämien enimmäismäärät kuvastavat sitä, kuinka paljon eläimet kuluttavat torjunta-aineilla käsiteltyjä viljoja ja kasviperäisiä tuotteita, ottaen tarvittaessa huomioon eläinlääkkeiden välittömät vaikutukset. 
Yhteisön käyttämät jäämien enimmäismäärät edustavat tällaisten jäämien enimmäismääriä, joita hyödykkeissä voi olla silloin kun hyvää viljelykäytäntöä on noudatettu. 
(2) Torjunta-aineiden jäämien enimmäismääriä arvioidaan jatkuvasti uudelleen, ja niitä muutetaan uuden tietämyksen ja tutkimustulosten huomioon ottamiseksi. 
Jäämien enimmäismääriksi vahvistetaan analyysiherkkyyden alaraja, kun kasvinsuojeluaineiden sallitusta käytöstä ei aiheudu elintarvikkeisiin tai niiden pinnalle havaittavissa olevia torjunta-aineiden jäämiä tai kun sallittua käyttöä ei ole tai kun jäsenvaltioiden salliman käytön tukena ei ole ollut tarvittavia tietoja tai kun kolmansissa maissa käytön tukena ei ole ollut tarvittavia tietoja ja käytöstä on aiheutunut torjunta-aineiden jäämiä yhteisön markkinoille mahdollisesti tuleviin elintarvikkeisiin tai niiden pinnalle. 
(3) Fenamifossin osalta eräs jäsenvaltio ilmoitti komissiolle haluavansa tarkistaa kansallisia jäämien enimmäismääriä direktiivin 90/642/ETY 8 artiklan mukaisesti, sillä kuluttajien jäämille altistuminen aiheuttaa huolta. 
Komissiolle esitettiin ehdotus jäämien yhteisön enimmäismäärien tarkistamiseksi. 
(4) Kuluttajien elinikäistä ja lyhytaikaista altistumista tämän direktiivin soveltamisalaan kuuluvalle fenamifossille elintarvikkeiden välityksellä on arvioitu yhteisössä käytettyjen menettelyjen ja käytänteiden mukaan ottaen samalla huomioon Maailman terveysjärjestön julkaisemat ohjeet(7). 
On laskettu, etteivät tässä direktiivissä vahvistetut jäämien enimmäismäärät johda kuluttajien liialliseen altistumiseen. 
(5) Kuluttajien akuuttia altistumista näille torjunta-aineille kaikkien sellaisten elintarvikkeiden välityksellä, jotka saattavat sisältää jäämiä, on tarvittaessa arvioitu yhteisössä käytettyjen menettelyjen ja käytänteiden mukaan ottaen samalla huomioon Maailman terveysjärjestön julkaisemat ohjeet. 
Päätelmänä on, että tässä direktiivissä ehdotettavia jäämien enimmäismääriä vastaavilla tai niitä alhaisemmilla torjunta-ainejäämillä ei ole akuutteja myrkytysvaikutuksia. 
(6) Yhteisön kauppakumppaneita on kuultu tässä direktiivissä esitetyistä jäämien enimmäismääristä Maailman kauppajärjestön välityksellä ja niiden näitä tasoja koskevat huomautukset on otettu huomioon. 
(7) Kasveja käsittelevän tiedekomitean lausunnot on otettu huomioon. 
Erityisesti on otettu huomioon neuvot ja suositukset, jotka koskevat noudatettavaa menettelyä torjunta-aineilla käsiteltyjen maataloustuotteiden kuluttajien suojelemiseksi. 
(8) Direktiivien 86/362/ETY, 86/363/ETY ja 90/642/ETY liitteet olisi tämän vuoksi muutettava vastaavasti. 
(9) Tässä direktiivissä säädetyt toimenpiteet ovat elintarvikeketjua ja eläinten terveyttä käsittelevän pysyvän komitean lausunnon mukaiset, 
ON ANTANUT TÄMÄN DIREKTIIVIN: 
1 artikla 
Lisätään direktiivin 86/362/ETY liitteessä II olevaan A osaan seuraavat rivit: ">TAULUKON PAIKKA>" 
2 artikla 
Lisätään direktiivin 86/363/ETY liitteessä II olevaan B osaan seuraava rivi: ">TAULUKON PAIKKA>" 
3 artikla 
Muutetaan direktiivin 90/642/ETY liite II seuraavasti: 
"Lisätään direktiivin 90/642/ETY liitteeseen II tämän direktiivin liitteessä esitetyt fenamifossin jäämien enimmäismäärät." 
4 artikla 
Jäsenvaltioiden on annettava ja julkaistava tämän direktiivin noudattamisen edellyttämät säännökset viimeistään 31 päivänä heinäkuuta 2004. 
Niiden on ilmoitettava tästä viipymättä komissiolle. 
Niiden on sovellettava näitä säädöksiä 1 päivästä elokuuta 2004. 
Näissä jäsenvaltioiden antamissa säädöksissä on viitattava tähän direktiiviin tai niihin on liitettävä tällainen viittaus, kun ne virallisesti julkaistaan. 
Jäsenvaltioiden on säädettävä siitä, miten viittaukset tehdään. 
5 artikla 
Tämä direktiivi tulee voimaan seitsemäntenä päivänä sen jälkeen, kun se on julkaistu Euroopan unionin virallisessa lehdessä. 
6 artikla 
Tämä direktiivi on osoitettu kaikille jäsenvaltioille. 
Tehty Brysselissä 9 päivänä tammikuuta 2004. 
Komission puolesta David Byrne Komission jäsen 
Neuvoston päätös 2005/784/YUTP, tehty 7 päivänä marraskuuta 2005, Euroopan unionin osallistumista käsiaseiden ja kevyiden aseiden epävakauttavan keskittymisen ja leviämisen torjumiseen Kambodžassa koskevan päätöksen 1999/730/YUTP voimassaolon jatkamisesta ja sen muuttamisesta 
EUROOPAN UNIONIN NEUVOSTO, joka ottaa huomioon 12 päivänä heinäkuuta 2002 hyväksytyn neuvoston yhteisen toiminnan 2002/589/YUTP Euroopan unionin osallistumisesta käsiaseiden ja kevyiden aseiden epävakauttavan keskittymisen ja leviämisen torjumiseen ja erityisesti sen 6 artiklan yhdessä Euroopan unionista tehdyn sopimuksen 23 artiklan 2 kohdan kanssa, sekä katsoo seuraavaa: 
(1) Neuvosto teki 15 päivänä marraskuuta 1999 Euroopan unionin osallistumista käsiaseiden ja kevyiden aseiden epävakauttavan keskittymisen ja leviämisen torjumiseen Kambodžassa koskevan päätöksen 1999/730/YUTP . 
(2) Päätöksen 1999/730/YUTP voimassaoloa jatkettiin ja päätöstä muutettiin viimeksi päätöksellä 2004/792/YUTP. 
(3) Eräitä lopullisia tavoitteita ei ole pystytty saavuttamaan 15 päivän marraskuuta 2005 mennessä, jolloin päätöksen 1999/730/YUTP voimassaolon on määrä päättyä, ja toisia tavoitteita olisi vahvistettava edellä mainitun päivämäärän jälkeen. 
Kyseinen hanke on monivuotinen. 
(4) Päätöksen 1999/730/YUTP voimassaoloa olisi näin ollen jatkettava ja päätös olisi muutettava, 
ON PÄÄTTÄNYT SEURAAVAA: 
1 artikla 
Muutetaan päätös 1999/730/YUTP seuraavasti: 
a) Korvataan 3 artiklan 1 kohdassa oleva rahoitusohjeen määrä "1375565 euroa" määrällä "600000 euroa". 
b) Korvataan 4 artiklan toisessa alakohdassa ilmaisu " 15 päivänä marraskuuta 2005" ilmaisulla " 15 päivänä marraskuuta 2006". 
c) Poistetaan 5 artikla. 
d) Korvataan liite tämän päätöksen liitteessä olevalla tekstillä. 
2 artikla 
Tämä päätös tulee voimaan 16 päivänä marraskuuta 2005. 
3 artikla 
Päätös julkaistaan Euroopan unionin virallisessa lehdessä. 
Tehty Brysselissä 7 päivänä marraskuuta 2005. 
Neuvoston puolesta Puheenjohtaja J. Straw 
NEUVOSTON ASETUS (EY) N:o 384/96, annettu 22 päivänä joulukuuta 1995, polkumyynnillä muista kuin Euroopan yhteisön jäsenvaltioista tapahtuvalta tuonnilta suojautumisesta 
EUROOPAN UNIONIN NEUVOSTO, joka ottaa huomioon Euroopan yhteisön perustamissopimuksen ja erityisesti sen 113 artiklan, ottaa huomioon maatalouden yhteisten markkinajärjestelyjen perustamista koskevat asetukset sekä perustamissopimuksen 235 artiklan nojalla annetut asetukset, joita sovelletaan maataloustuotteiden jalostuksessa syntyneisiin tavaroihin, sekä erityisesti näiden asetusten säännökset, jotka antavat mahdollisuuden poiketa siitä yleisestä periaatteesta, että määrällinen rajoitus tai sitä vaikutukseltaan vastaava toimenpide voidaan korvata ainoastaan näissä asetuksissa tarkoitetuilla toimenpiteillä, ottaa huomioon komission ehdotuksen (1), ottaa huomioon Euroopan parlamentin lausunnon (2), sekä katsoo, 
että (1) Asetuksella (ETY) N:o 2423/88 (3) neuvosto otti käyttöön yhteisen järjestelyn, joka koskee polkumyynnillä tai vientituella muista kuin Euroopan talousyhteisön jäsenvaltioista tapahtuvalta tuonnilta suojautumista; 
(2) Tämä yhteinen järjestely otettiin käyttöön olemassa olevien kansainvälisten velvoitteiden mukaisesti ja erityisesti sellaisten velvoitteiden mukaisesti, jotka johtuvat tullitariffeja ja kauppaa koskevan yleissopimuksen, jäljempänä `GATT-sopimus`, VI artiklasta, GATT-sopimuksen VI artiklan täytäntöönpanoa koskevasta sopimuksesta (vuoden 1979 polkumyyntikoodi) sekä GATT-sopimuksen VI, XVI ja XXIII artiklan tulkintaa ja soveltamista koskevasta sopimuksesta (vientituki- ja tasoitustullikoodi); 
(3) Vuoden 1994 monenväliset kauppaneuvottelut ovat johtaneet uusiin, GATT-sopimuksen VI artiklan täytäntöönpanoa koskeviin sopimuksiin, ja tämän vuoksi yhteisön sääntöjä olisi muutettava näiden uusien sopimusten perusteella; ottaen huomioon polkumyyntiin ja vientitukeen sovellettavien uusien sääntöjen erilaisen luonteen olisi suotavaa säätää erillisistä yhteisön säännöistä kummallakin alalla; tämän vuoksi vientituelta suojautumista ja tasoitustulleja koskevat uudet säännöt sisältyvät erilliseen asetukseen; 
(4) GATT-sopimuksessa vahvistettujen oikeuksien ja velvollisuuksien tasapainon säilyttämiseksi näitä sääntöjä sovellettaessa on erittäin tärkeää, että yhteisö ottaa huomioon sen, miten sen pääasialliset kauppakumppanit tulkitsevat niitä; 
(5) Uusi sopimus polkumyyntimenettelystä eli sopimus tullitariffeja ja kauppaa koskevan yleissopimuksen 1994 VI artiklan soveltamisesta, jäljempänä `vuoden 1994 polkumyyntisopimus`, sisältää uudet ja yksityiskohtaiset säännöt, jotka koskevat erityisesti polkumyyntimarginaalin laskemista, tutkimuksen vireillepanoa ja sen jälkeistä tutkimusta koskevia menettelyjä, mukaan lukien tosiasioiden vahvistaminen ja käsittely, väliaikaisten toimenpiteiden käyttöön ottaminen, polkumyyntitullien määrääminen ja kantaminen, polkumyyntitoimenpiteiden soveltamisaika ja tarkastelu ja polkumyyntitutkimukseen liittyvien tietojen luovuttaminen; muutosten laajuuden vuoksi ja uusien sääntöjen asianmukaisen ja avoimen soveltamisen varmistamiseksi yhteisön lainsäädäntö olisi mahdollisimman hyvin saatettava uusien sopimusten mukaiseksi; 
(6) On suotavaa vahvistaa selkeät ja yksityiskohtaiset säännöt normaaliarvon laskemisesta; erityisesti kyseisen arvon olisi kaikissa tapauksissa perustuttava edustavaan myyntiin, joka on tapahtunut viejämaan tavanomaisen kaupankäynnin yhteydessä; on tärkeää määritellä olosuhteet, joiden vallitessa kotimaista myyntiä voidaan pitää tappiollisena ja se voidaan jättää huomiotta ja voidaan käyttää jäljellä olevaa myyntiä tai laskennallista normaaliarvoa tai myyntiä kolmanteen maahan; lisäksi olisi suotavaa taata kustannusten oikeudenmukainen jakaminen myös perustamisvaiheessa; on myös määriteltävä perustamisen käsite sekä jakamisen laajuus ja jakamismenetelmä; laskennallisen normaaliarvon muodostamiseksi on lisäksi tarpeen esittää menetelmä, jota sovelletaan myyntikustannusten, hallinnollisten kulujen ja muiden yleiskustannusten sekä tähän arvoon sisällytettävän voittomarginaalin määrittämisessä; 
(7) Normaaliarvon määrittämiseksi muissa kuin markkinatalousmaissa vaikuttaisi perustellulta määritellä menettelysäännöt, joiden mukaan viitemaaksi soveltuva kolmas maa, joka on markkinatalousmaa, valitaan, ja ellei soveltuvaa kolmatta maata ole löydettävissä, olisi säädettävä siitä, että normaaliarvo voidaan vahvistaa millä tahansa muulla kohtuullisella perusteella; 
(8) Olisi määriteltävä vientihinta ja lueteltava ne tarvittavat oikaisut, jotka on tehtävä niissä tapauksissa, joissa katsotaan, että tällainen hinta on syytä laskea pitäen lähtökohtana ensimmäistä hintaa avoimilla markkinoilla; 
(9) Vientihinnan ja normaaliarvon välisen tasapuolisen vertailun varmistamiseksi olisi lueteltava hintoihin ja niiden vertailtavuuteen mahdollisesti vaikuttavat tekijät ja vahvistettava erityiset säännöt oikaisujen aiheellisuudesta ja toteuttamistavasta ottaen huomioon, että oikaisujen toistamista olisi vältettävä; lisäksi on välttämätöntä, että vertailu voidaan tehdä käyttäen keskimääräisiä hintoja, vaikkakin yksittäisiä vientihintoja voidaan verrata keskimääräiseen normaaliarvoon, jos vientihinnat vaihtelevat eri ostajien, alueiden tai ajanjaksojen mukaan; 
(10) On suotavaa, että vahvistetaan selkeät ja yksityiskohtaiset suuntaviivat tekijöistä, joilla voidaan määrittää, onko polkumyynnillä tapahtunut tuonti aiheuttanut tai uhkaako se aiheuttaa merkittävää vahinkoa; jos pyritään näyttämään, että yhteisön tuotannonalalle aiheutunut vahinko johtuu kyseessä olevan tuonnin määrästä ja hintatasosta, on syytä ottaa huomioon muiden tekijöiden vaikutukset ja erityisesti vallitsevat yhteisön markkinaolosuhteet; 
(11) Olisi määriteltävä käsite `yhteisön tuotannonala` ja säädettävä siitä, että viejiin etuyhteydessä olevat osapuolet voidaan jättää tämän käsitteen ulkopuolelle, ja olisi määriteltävä käsite `etuyhteys`; lisäksi on tarpeen säätää siitä, että polkumyyntimenettely voidaan aloittaa yhteisön tietyn alueen tuottajien puolesta, ja vahvistaa tällaisen alueen määrityksen suuntaviivat; 
(12) On tarpeen vahvistaa, kuka voi tehdä polkumyyntiä koskevan valituksen, sekä sen tuen merkitys, jota valituksen tekijä saa yhteisön tuotannonalalta, ja määritellä tarkemmin tällaiseen valitukseen sisältyvät polkumyyntiä, vahinkoa ja syy-yhteyttä koskevat tiedot; on myös määriteltävä valitusten hylkäämistä tai menettelyn aloittamista koskevat menettelyt; 
(13) On tarpeen määrittää, millä tavalla osapuolille olisi ilmoitettava viranomaisten vaatimista tiedoista, ja olisi järjestettävä niille hyvät mahdollisuudet esittää kaikki olennaiset todisteet ja puolustaa etujaan; lisäksi on suotavaa määrittää selkeästi tutkimuksen kuluessa noudatettavat säännöt ja menettelyt ja erityisesti säännöt siitä, miten osapuolien on ilmoittauduttava, esitettävä näkökantansa ja toimitettava tiedot tietyssä määräajassa, jotta ne voitaisiin ottaa huomioon; olisi myös osoitettava edellytykset, joiden mukaisesti osapuolet voivat saada muiden osapuolien toimittamia tietoja käyttöönsä ja esittää huomionsa niistä; tietojen keräämisen osalta olisi lisäksi luotava yhteistyö jäsenvaltioiden ja komission välille; 
(14) Olisi määriteltävä edellytykset, joiden mukaisesti väliaikaiset tullit voidaan ottaa käyttöön, ja olisi erityisesti säädettävä siitä, että niitä ei voida ottaa käyttöön, jos menettelyn aloittamisesta on kulunut vähemmän kuin kuusikymmentä päivää tai enemmän kuin yhdeksän kuukautta; hallinnollisista syistä on lisäksi tarpeen säätää, että komissio voi kaikissa tapauksissa ottaa kyseiset tullit käyttöön suoraan yhdeksäksi kuukaudeksi tai peräkkäin kuudeksi ja kolmeksi kuukaudeksi; 
(15) On tarpeen määritellä polkumyynnin ja vahingon poistavien sitoumusten hyväksymismenettely sen sijaan, että otettaisiin käyttöön väliaikaiset tai lopulliset tullit; on myös määritettävä sitoumusten rikkomisen tai peruuttamisen seuraukset ja säädettävä siitä, että väliaikaiset tullit voidaan ottaa käyttöön oletetun rikkomisen vuoksi tai jos lisätutkimus on tarpeen päätelmien täydentämiseksi; sitoumuksia hyväksyttäessä olisi valvottava, että ehdotetut sitoumukset ja niiden soveltaminen eivät johda kilpailunvastaiseen toimintaan; 
(16) On tarpeen säätää siitä että, toteutettiinpa lopulliset toimenpiteet tai ei, tutkimus olisi tavallisesti päätettävä kahdentoista kuukauden ja enintään viidentoista kuukauden kuluessa sen aloittamisesta; tutkimukset tai menettelyt on keskeytettävä, jos polkumyyntimarginaali on vähimmäistasoa tai vahinko mitätön, ja nämä termit olisi määriteltävä; jos toimenpiteet on otettava käyttöön, on tarpeen säätää tutkimusten keskeyttämisestä ja siitä, että tullien määrän on oltava polkumyyntimarginaalia alhaisempi, jos kyseinen alhaisempi määrä on riittävä poistamaan vahingon, ja on tarpeen määrittää tullien määrän laskentamenetelmä, kun kyse on otoksista; 
(17) On tarpeen säätää väliaikaisten tullien taannehtivasta kantamisesta, jos se arvioidaan aiheelliseksi, ja määrittää olosuhteet, joissa tulleja voidaan soveltaa taannehtivasti, jotta vältyttäisiin siltä, että sovellettavat lopulliset toimenpiteet menettävät merkityksensä; lisäksi on tarpeen säätää tullien taannehtivasta soveltamisesta, jos sitoumuksia rikotaan tai jos ne peruutetaan; 
(18) On tarpeen säätää siitä, että toimenpiteiden voimassaolo päättyy viiden vuoden kuluttua, paitsi jos tarkastelussa osoittautuu, että sitä olisi jatkettava; jos tapauksessa on toimitettu muuttuneista olosuhteista riittävää todistusaineistoa, on myös tarpeen säätää uusista välivaiheen tarkasteluista tai tutkimuksista sen määrittämiseksi, olisiko maksettujen polkumyyntitullien palauttaminen perusteltua; lisäksi olisi säädettävä siitä, että jos polkumyynnin uudelleenlaskeminen edellyttää vientihintojen uudelleenmuodostamista, polkumyyntitulleja ei saa pitää tuonnin ja jälleenmyynnin välisenä kuluna, jos nämä tullit siirretään niiden tuotteiden hintoihin, joita yhteisön toimenpiteet koskevat; 
(19) On tarpeen säätää erityisesti siitä, että vientihinnat ja polkumyyntimarginaalit on arvioitava uudelleen, jos viejä ottaa tullin tietynlaisen tasoitusjärjestelyn perusteella kantaakseen ja jos tulleja ei siirretä niiden tuotteiden hintoihin, joita yhteisön toimenpiteet koskevat; 
(20) Vuoden 1994 polkumyyntisopimukseen ei sisälly määräyksiä polkumyyntitoimenpiteiden kiertämisestä, vaikka erillisessä GATTin ministeripäätöksessä tunnustetaan kiertäminen ongelmaksi ja on siirretty GATTin polkumyyntikomitean ratkaistavaksi; koska monenväliset neuvottelut ovat tähän asti epäonnistuneet ja GATTin polkumyyntikomitean käsittelyn päättymistä odotettaessa on tarpeen säätää uudet säännökset yhteisölainsäädäntöön sellaisten käytäntöjen, erityisesti yhteisössä tai kolmannessa maassa tapahtuvan pelkän tavaroiden kokoamisen vastustamiseksi, joiden pääasiallisena tavoitteena on polkumyyntitoimenpiteiden kiertäminen; 
(21) On hyväksyttävä polkumyyntitoimenpiteiden soveltamatta jättäminen, jos markkinaolosuhteiden väliaikainen muuttuminen tekee niiden soveltamisen väliaikaisesti tarpeettomaksi; 
(22) On tarpeen säätää siitä, että tutkimuksen kohteena oleva tuonti voidaan kirjata tuonniksi siten, että tätä tuontia vastaan voidaan myöhemmin toteuttaa toimenpiteitä; 
(23) Toimenpiteiden moitteettoman soveltamisen takaamiseksi on tarpeen, että jäsenvaltiot harjoittavat valvontaa ja antavat komissiolle kertomuksen tutkimuksen tai toimenpiteiden kohteena olevien tuotteiden tuonnista ja tämän asetuksen mukaisesti kannettujen tullien määrästä; 
(24) On tarpeen säätää siitä, että tutkimuksen säännöllisissä ja määrätyissä vaiheissa on konsultoitava neuvoa-antavaa komiteaa; komitea muodostuu jäsenvaltioiden edustajista, ja sen puheenjohtajana toimii komission edustaja; 
(25) On tarpeen säätää tarkastuskäynneistä polkumyyntiä ja vahinkoa koskevien toimitettujen tietojen todentamiseksi tarkastuskäyntien jäädessä kuitenkin riippuvaiseksi kyselylomakkeisiin saatujen vastausten kunnollisuudesta; 
(26) Tutkimusten päättämiseksi vahvistetussa määräajassa on olennaisen tärkeää käyttää otoksia, jos osapuolten tai liiketoimien lukumäärä on suuri; 
(27) On tarpeen säätää siitä, että mikäli osapuolet eivät toimi yhteistyössä tyydyttävällä tavalla, voidaan määrityksiin käyttää muita tietoja ja että nämä tiedot voivat olla asianomaisille osapuolille vähemmän edullisia kuin ne olisivat, jos osapuolet olisivat toimineet yhteistyössä; 
(28) Luottamuksellisten tietojen käsittelystä on annettava säännökset liikesalaisuuksien paljastumisen estämiseksi; 
(29) On välttämätöntä, että kyseessä oleville osapuolille ilmoitetaan asianmukaisesti olennaisista tosiasioista ja huomioista ja että ilmoittaminen suoritetaan, yhteisön päätöksentekomenettely huomioon ottaen, sellaisen määräajan kuluessa, että osapuolilla on mahdollisuus puolustaa etujaan; 
(30) On perusteltua säätää hallintomenettelystä, jossa voidaan esittää väitteitä toimenpiteiden edunmukaisuudesta yhteisön kannalta, mukaan lukien kuluttajen edun mukaisuus, ja vahvistaa määräaika, jonka kuluessa kyseessä olevat tiedot on toimitettava, sekä vahvistaa osapuolien tiedonsaantioikeudet; 
(31) Polkumyynnillä muista kuin Euroopan yhteisön jäsenvaltioista tapahtuvalta tuonnilta suojautumisesta 22 päivänä joulukuuta 1994 annetulla asetuksella (EY) N:o 3283/94 (4) neuvosto kumosi asetuksen (ETY) N:o 2423/88 ja otti käyttöön uuden yhteisen järjestelmän polkumyynnillä muista kuin Euroopan yhteisön jäsenvaltioista tapahtuvalta tuonnilta suojautumiseksi; 
(32) Asetuksen (EY) N:o 3283/94 tekstissä olevat huomattavat virheet tulivat ilmi, kun se julkaistiin; 
(33) Sen lisäksi kyseistä asetusta on muutettu kaksi kertaa; 
(34) Selvyyden, avoimuuden ja oikeusvarmuuden vuoksi kyseinen asetus olisi sen vuoksi kumottava ja korvattava, sanotun kuitenkaan rajoittamatta kyseisen asetuksen tai asetuksen (ETY) N:o 2423/88 nojalla jo aloitettujen polkumyyntimenettelyjen jatkamista; 
ON ANTANUT TÄMÄN ASETUKSEN: 
1 artikla 
Periaatteet 
1. Polkumyyntitullia voidaan soveltaa polkumyynnillä tuotuun tuotteeseen, jos tuotteen luovuttaminen vapaaseen liikkeeseen yhteisössä aiheuttaa vahinkoa. 
2. Tuotetta pidetään polkumyynnillä tuotuna, jos sen vientihinta yhteisöön on alempi kuin tavanomaisessa kaupankäynnissä käytettävä samankaltaisen tuotteen vertailukelpoinen hinta viejämaassa. 
3. Viejämaa on tavallisesti alkuperämaa. 
Se voi kuitenkin olla välittäjänä toimiva maa, paitsi jos tuotteet esimerkiksi ainoastaan kuljetetaan sen kautta, sellaisia tuotteita ei valmisteta viejämaassa tai viejämaassa ei ole vertailukelpoista hintaa näille tuotteille. 
4. Tässä asetuksessa ilmaisun `samankaltainen tuote` on tulkittava tarkoittavan tuotetta, joka on identtinen, toisin sanoen kaikissa suhteissa samanlainen kuin kysymyksessä oleva tuote, tai sellaisen tuotteen puuttuessa, muuta tuotetta, joka, vaikka se ei ole kaikissa suhteissa samanlainen, muistuttaa ominaispiirteiltään kyseistä tuotetta. 
2 artikla 
Polkumyynnin määrittely 
A. NORMAALIARVO 
1. Normaaliarvo perustuu tavallisesti viejämaan riippumattomien asiakkaiden tavanomaisessa kaupankäynnissä maksamiin tai maksettaviksi tuleviin hintoihin. 
Jos viejä ei tuota tai myy samankaltaista tuotetta viejämaassa, normaaliarvo määritetään muiden myyjien tai tuottajien hintojen perusteella. 
Sellaisten osapuolten, joiden välillä näyttää olevan yhtiösuhde tai hyvitysjärjestely, välisiä hintoja ei voida pitää tavanomaisessa kaupankäynnissä sovellettuina ja niitä voidaan käyttää normaaliarvon määrittämisessä vain, jos vahvistetaan, että tällainen yhteys ei vaikuta hintoihin. 
2. Normaaliarvon määritykseen käytetään tavallisesti kotimarkkinoiden kulutukseen tarkoitetun samankaltaisen tuotteen myyntiä, jos myynnin määrä on vähintään viisi prosenttia tutkimuksen kohteena olevan tuotteen myynnin määrästä yhteisöön. 
Alhaisempaa myynnin määrää voidaan kuitenkin käyttää esimerkiksi silloin, kun käytettyjä hintoja pidetään kyseisillä markkinoilla edustavina. 
3. Mikäli samankaltaista tuotetta ei myydä tavanomaisessa kaupankäynnissä tai myynti on riittämätöntä tai erityisestä markkinatilanteesta johtuen tällaisen myynnin perusteella ei voida tehdä asianmukaista vertailua, samankaltaisen tuotteen normaaliarvo lasketaan alkuperämaan tuotantokustannusten perusteella lisättynä kohtuullisella määrällä myynti-, hallinto- ja muita kustannuksia sekä voittoa, tai tavanomaisessa kaupankäynnissä soveltuvaan kolmanteen maahan käytettyjen vientihintojen perusteella edellyttäen, että hinnat ovat edustavia. 
4. Kun samankaltaista tuotetta myydään viejämaan kotimarkkinoilla tai kolmanteen maahan hinnoilla, jotka ovat alhaisempia kuin tuotannon (kiinteät ja muuttuvat) yksikkökustannukset lisättynä myynti-, hallinto- ja muilla kustannuksilla, myynnin voidaan hintansa vuoksi katsoa poikkeavan tavanomaisessa kaupankäynnissä käytetystä ja se voidaan jättää huomioon ottamatta normaaliarvoa määritettäessä vain, jos määritetään myynnin tapahtuneen pidennetyn ajanjakson kuluessa huomattavissa määrin ja hinnoilla, joilla ei voida kattaa kaikkia kustannuksia kohtuullisen ajan kuluessa. 
Jos hinnat, jotka ovat myyntihetkellä kustannuksia alhaisempia, ylittävät tutkimusjakson kustannusten painotetun keskiarvon, on niiden katsottava kattavan kustannukset kohtuullisen ajan kuluessa. 
Pidennetyllä ajanjaksolla tarkoitetaan tavallisesti vuotta tai ainakin kuutta kuukautta, ja yksikkökustannuksia alhaisemmilla hinnoilla tapahtuvaa myyntiä pidetään määrältään huomattavana tämän ajanjakson kuluessa, jos vahvistetaan, että myyntihinnan painotettu keskiarvo on painotettua keskimääräistä yksikkökustannusta alhaisempi tai että yksikkökustannuksia alhaisemmilla hinnoilla tapahtuvan myynnin määrä on vähintään 20 prosenttia normaaliarvon määrityksessä käytetystä myynnistä. 
5. Kustannukset lasketaan tavallisesti tutkimuksen kohteena olevan osapuolen kirjanpitomerkintöjen perusteella sillä edellytyksellä, että nämä merkinnät on tehty kyseisessä maassa yleisesti hyväksyttyjen kirjanpitoperiaatteiden mukaisesti ja ne antavat kohtuullisen hyvän käsityksen kyseisen tuotteen valmistukseen ja myyntiin liittyvistä kustannuksista. 
Kustannusten asianmukaista kohdentamista koskevat todisteet otetaan huomioon, jos osoitetaan, että tämäntyyppistä kohdentamista on todellisesti käytetty. 
Koska soveltuvampaa menetelmää ei ole, käytetään mieluiten liikevaihtoon perustuvaa kohdentamisjärjestelmää. 
Kustannukset oikaistaan asianmukaisesti niiden uusiutumattomien kustannuserien suhteen, jotka hyödyttävät tulevaa ja/tai nykyistä tuotantoa, ellei kyseisiä kustannuksia jo ole otettu huomioon tässä alakohdassa tarkoitetussa kustannusten kohdentamisessa. 
Jos kustannuksiin niiden kattamiseen kuluvan tietyn ajanjakson aikana vaikuttaa uusien, huomattavia lisäinvestointeja vaativien tuotantovälineiden käyttö ja kapasiteetin heikko käyttöaste koko tutkimusajanjakson tai sen osan kuluessa tapahtuvan perustamistoiminnan vuoksi, perustamisajanjakson keskimääräiset kustannukset ovat edellä mainittujen kohdentamissääntöjen mukaisesti sovellettavat kustannukset perustamisvaiheen lopussa, ja kyseisen ajanjakson osalta ne sisältyvät 4 kohdan toisessa alakohdassa tarkoitettuihin painotettuihin keskimääräisiin kustannuksiin. 
Perustamisvaiheen kesto määritellään kyseessä olevalle tuottajalle tai viejälle ominaisten olosuhteiden mukaisesti, mutta se ei ylitä alkuperäistä kustannusten kattamiseen kulunutta asianmukaista aikaa. 
Kyseisenä tutkimusajanjaksona sovellettavien kustannusten oikaisujen osalta perustamisvaihetta koskevat, tutkimusajanjaksoa myöhempään ulottuvat tiedot otetaan huomioon silloin, kun ne toimitetaan ennen tarkastuskäyntejä ja kolmen kuukauden kuluessa tutkimuksen vireillepanosta. 
6. Myynti-, hallinto- ja muita kustannuksia sekä voittoa varten lisättyjen määrien on perustuttava tosiasialliseen tietoon, joka pohjautuu tutkittavana olevan valmistajan tai viejän samankaltaisen tuotteen valmistamiseen ja myyntiin tavanomaisessa kaupankäynnissä. 
Jos kyseisiä määriä ei näin voida määrittää, ne voidaan määrittää käyttäen seuraavia perusteita: a) muiden tutkimuksen kohteena olevien viejien ja tuottajien osalta vahvistettujen tosiasiallisten määrien painotettu keskiarvo samankaltaisen tuotteen tuotannossa ja myynnissä alkuperämaan kotimarkkinoilla b) kyseisen viejän tai tuottajan maksamat tai saamat tosiasialliset määrät saman yleisen luokan tuotteiden tuotannossa ja myynnissä tavanomaisessa kaupankäynnissä alkuperämaan kotimarkkinoilla c) mikä tahansa muu hyväksyttävä menetelmä sillä edellytyksellä, että siten määritetty voiton määrä ei ylitä voittoa, jonka muut viejät tai tuottajat tavallisesti saavat samaan yleiseen luokkaan kuuluvien tuotteiden myynnissä alkuperämaan kotimarkkinoilla. 
7. Muussa kuin markkinatalousmaista peräisin olevassa tuonnissa ja erityisesti sellaisista maista, joihin sovelletaan neuvoston asetusta (EY) N:o 519/94 (5), peräisin olevassa tuonnissa normaaliarvo määritetään kolmannessa maassa, joka on markkinatalousmaa, käytettävän hinnan tai laskennallisen arvon perusteella tai sellaisesta kolmannesta maasta muihin maihin, myös yhteisöön, käytetyn hinnan perusteella taikka, jos tämä ei ole mahdollista, millä tahansa hyväksyttävällä perusteella, mukaan lukien samankaltaisesta tuotteesta tosiasiallisesti yhteisössä maksettu tai maksettava hinta, jota on tarvittaessa oikaistu kohtuullisella voittomarginaalilla. 
Soveltuva kolmas maa, joka on markkinatalousmaa, valitaan hyväksyttävällä tavalla ottaen huomioon kaikki valintahetkellä käytettävissä olevat luotettavat tiedot. 
Myös määräajat otetaan huomioon ja tarvittaessa valitaan saman tutkimuksen kohteena oleva kolmas maa, joka on markkinatalousmaa. 
Tutkimuksen osapuolille ilmoitetaan viipymättä tutkimuksen alkamisen jälkeen suunnitellusta kolmannesta maasta, joka on markkinatalousmaa, ja niillä on kymmenen päivää aikaa esittää huomautuksiaan. 
B. VIENTIHINTA 
8. Vientihinta on tosiasiallisesti maksettu tai maksettava hinta tuotteesta, joka on myyty vientiin viejämaasta yhteisöön. 
9. Jos vientihintaa ei ole tai jos näyttää siltä, että vientihinta ei ole luotettava, koska viejän ja tuojan tai kolmannen osapuolen välillä on yhtiösuhde tai hyvitysjärjestely, vientihinta voidaan muodostaa sen hinnan perusteella, jolla maahantuodut tuotteet jälleenmyydään ensimmäisen kerran riippumattomalle ostajalle, tai jos tuotteita ei jälleenmyydä riippumattomalle ostajalle tai niitä ei jälleenmyydä samanlaisessa kunnossa, jossa ne olivat tuotaessa, millä tahansa muulla hyväksyttävällä perusteella. 
Tällaisissa tapauksissa tehdään oikaisuja tuonnin ja jälleenmyynnin välisten kaikenlaisten kustannusten, myös verojen ja tullien, ja voittomarginaalin huomioon ottamiseksi luotettavan vientihinnan laskemiseksi yhteisön rajalla. 
Komission asetus (EY) N:o 99/2006, annettu 19 päivänä tammikuuta 2006, maissin tuontitullin enimmäisalennuksen vahvistamisesta asetuksessa (EY) N:o 2093/2005 tarkoitetun tarjouskilpailun osana 
EUROOPAN YHTEISÖJEN KOMISSIO, joka ottaa huomioon Euroopan yhteisön perustamissopimuksen, ottaa huomioon vilja-alan yhteisestä markkinajärjestelystä 29 päivänä syyskuuta 2003 annetun neuvoston asetuksen (EY) N:o 1784/2003 ja erityisesti sen 12 artiklan 1 kohdan, sekä katsoo seuraavaa: 
(1) Komission asetuksella (EY) N:o 2093/2005 on avattu tarjouskilpailu, joka koskee enimmäisalennusta kolmansista maista tuotavan maissin tuontitullista Espanjaan. 
(2) Komission asetuksen (EY) N:o 1839/95 7 artiklan mukaisesti komissio voi asetuksen (EY) N:o 1784/2003 25 artiklassa säädettyä menettelyä noudattaen päättää tuontitullin enimmäisalennuksen vahvistamisesta. 
Tässä vahvistamisessa on otettava huomioon erityisesti asetuksen (EY) N:o 1839/95 6 ja 7 artiklassa säädetyt perusteet. 
Tarjouskilpailun voittaa se tarjouksen tekijä, jonka tarjous on tuontitullin enimmäisalennuksen suuruinen tai sitä alhaisempi. 
(3) Edellä tarkoitettujen perusteiden soveltamisesta kyseisen viljan tämänhetkiseen markkinatilanteeseen seuraa, että tuontitullin enimmäisalennukseksi olisi vahvistettava 1 artiklassa mainittu määrä. 
(4) Tässä asetuksessa säädetyt toimenpiteet ovat viljan hallintokomitean lausunnon mukaiset, 
ON ANTANUT TÄMÄN ASETUKSEN: 
1 artikla 
Asetuksen (EY) N:o 2093/2005 tarkoittaman tarjouskilpailun rajoissa 13 ja 19 päivän tammikuuta 2006 välisenä aikana jätettyjen tarjousten osalta maissin tuontitullin enimmäisalennukseksi vahvistetaan 22,86 EUR/t 84655 t kokonaismäärään asti. 
2 artikla 
Tämä asetus tulee voimaan 20 päivänä tammikuuta 2006. 
Tämä asetus on kaikilta osiltaan velvoittava, ja sitä sovelletaan sellaisenaan kaikissa jäsenvaltioissa. 
Tehty Brysselissä 19 päivänä tammikuuta 2006. 
Komission puolesta Mariann Fischer Boel Komission jäsen 
KOMISSION ASETUS (EY) N:o 2758/1999, annettu 22 päivänä joulukuuta 1999, yhteisön menettelystä eläinlääkejäämien enimmäismäärien vahvistamiseksi eläinperäisissä elintarvikkeissa annetun neuvoston asetuksen (ETY) N:o 2377/90 liitteen II muuttamisesta (ETA:n kannalta merkityksellinen teksti) 
EUROOPAN YHTEISÖJEN KOMISSIO, joka ottaa huomioon Euroopan yhteisön perustamissopimuksen, ottaa huomioon yhteisön menettelystä eläinlääkejäämien enimmäismäärien vahvistamiseksi eläinperäisissä elintarvikkeissa 26 päivänä kesäkuuta 1990 annetun neuvoston asetuksen (ETY) N:o 2377/90(1), sellaisena kuin se on viimeksi muutettuna komission asetuksella (EY) N:o 2757/1999(2), ja erityisesti sen 7 ja 8 artiklan, sekä katsoo seuraavaa: 
1) Asetuksen (ETY) N:o 2377/90 mukaisesti jäämien enimmäismäärät on vahvistettava asteittain kaikille farmakologisesti vaikuttaville aineille, joita käytetään yhteisössä elintarvikkeita tuottaville eläimille annettaviksi tarkoitetuissa eläinlääkkeissä. 
2) Jäämien enimmäismäärät voidaan vahvistaa vasta, kun eläinlääkekomitea on tutkinut kaikki asiaan liittyvät tiedot kyseisen aineen jäämien turvalllisuudesta eläinperäisten elintarvikkeiden kuluttajalle ja niiden vaikutuksesta elintarvikkeiden teolliseen jalostukseen. 
3) Eläinperäisissä elintarvikkeissa olevien eläinlääkejäämien enimmäismääriä vahvistettaessa olisi määriteltävä ne eläinlajit, joissa jäämiä voi esiintyä, sallitut pitoisuudet jokaiselle hoidetusta eläimestä saadulle lihakudokselle (kohdekudos) ja jäämien valvonnan kannalta merkityksellisen jäämän luonne (merkkijäämä). 
4) Jäämien valvomiseksi yhteisön lainsäädännön mukaisesti jäämien enimmäismäärät on yleensä vahvistettava kohdekudokselle, maksalle tai munuaisille. 
Maksa ja munuaiset poistetaan kuitenkin usein kansainväliseen kauppaan tarkoitetuista ruhoista, ja sen vuoksi enimmäismäärät on tarpeen vahvistaa myös lihas- ja rasvakudokselle. 
5) Munivalle siipikarjalle, maitoa tuottaville eläimille tai mehiläisille annettavaksi tarkoitettujen eläinlääkkeiden jäämien enimmäismäärät olisi vahvistettava myös munille, maidolle ja hunajalle. 
6) Aloe vera geeli ja Aloe veran kokolehtiuute olisi lisättävä asetuksen (ETY) N:o 2377/90 liitteeseen II. 
7) Olisi säädettävä riittävästä määräajasta ennen tämän asetuksen voimaantuloa, jotta jäsenvaltiot voisivat tehdä tämän asetuksen säännösten huomioon ottamiseksi tarvittavat mukautukset kyseisten eläinlääkkeiden markkinoille saattamista koskeviin lupiin, jotka on annettu neuvoston direktiivin 81/851/ETY(3), sellaisena kuin se on viimeksi muutettuna direktiivillä 93/40/ETY(4), mukaisesti. 
8) Tässä asetuksessa säädetyt toimenpiteet ovat pysyvän eläinlääkekomitean lausunnon mukaiset, 
ON ANTANUT TÄMÄN ASETUKSEN: 
1 artikla 
Muutetaan asetuksen (ETY) N:o 2377/90 liite II tämän asetuksen liitteen mukaisesti. 
2 artikla 
Tämä asetus tulee voimaan kolmantena päivänä sen jälkeen, kun se on julkaistu Euroopan yhteisöjen virallisessa lehdessä. 
Sitä sovelletaan kuudennestakymmenennestä päivästä sen jälkeen, kun se on julkaistu. 
Tämä asetus on kaikilta osiltaan velvoittava, ja sitä sovelletaan sellaisenaan kaikissa jäsenvaltioissa. 
Tehty Brysselissä 22 päivänä joulukuuta 1999. 
Komission puolesta Erkki LIIKANEN Komission jäsen 
Komission asetus (EY) N:o 1955/2005, annettu 29 päivänä marraskuuta 2005, kemianteollisuudessa käytettävän valkoisen sokerin tuotantotuen vahvistamisesta 1 päivän joulukuuta 2005 ja 31 päivän joulukuuta 2005 väliseksi ajaksi 
EUROOPAN YHTEISÖJEN KOMISSIO, joka ottaa huomioon Euroopan yhteisön perustamissopimuksen, ottaa huomioon sokerialan yhteisestä markkinajärjestelystä 19 päivänä kesäkuuta 2001 annetun neuvoston asetuksen (EY) N:o 1260/2001 ja erityisesti sen 7 artiklan 5 kohdan viidennen luetelmakohdan, sekä katsoo seuraavaa: 
(1) Asetuksen (EY) N:o 1260/2001 7 artiklan 3 kohdassa säädetään, että jossain perustamissopimuksen 23 artiklan 2 kohdassa tarkoitetuista tilanteista oleville ja tiettyjen kemianteollisuuden tuotteiden valmistuksessa käytettäville mainitun asetuksen 1 artiklan 1 kohdan a ja f alakohdassa tarkoitetuille tuotteille, mainitun kohdan d alakohdassa tarkoitetuille siirapeille sekä CN-koodiin 17025000 kuuluvalle kemiallisesti puhtaalle fruktoosille (levuloosille), silloin kun se on välituote, voidaan päättää myöntää tuotantotukia. 
(2) Neuvoston asetuksen (EY) N:o 1260/2001 soveltamista koskevista yksityiskohtaisista säännöistä tiettyjen kemianteollisuudessa käytettävien sokerialan tuotteiden tuotantotuen myöntämisen osalta 27 päivänä kesäkuuta 2001 annetussa komission asetuksessa (EY) N:o 1265/2001 säädetään, että kyseiset tuet määritetään valkoiselle sokerille vahvistetun tuen perusteella. 
(3) Asetuksen (EY) N:o 1265/2001 9 artiklassa säädetään, että valkoisen sokerin tuotantotuki on vahvistettava kuukausittain kunkin kuukauden 1 päivänä alkaviksi kausiksi. 
(4) Tässä asetuksessa säädetyt toimenpiteet ovat sokerin hallintokomitean lausunnon mukaiset, 
ON ANTANUT TÄMÄN ASETUKSEN: 
1 artikla 
Asetuksen (EY) N:o 1265/2001 4 artiklassa tarkoitetun valkoisen sokerin tuotantotuki vahvistetaan 33,550 EUR/100 kg:ksi 1 päivän joulukuuta 2005 ja 31 päivän joulukuuta 2005 väliseksi ajaksi. 
2 artikla 
Tämä asetus tulee voimaan 1 päivänä joulukuuta 2005. 
Tämä asetus on kaikilta osiltaan velvoittava, ja sitä sovelletaan sellaisenaan kaikissa jäsenvaltioissa. 
Tehty Brysselissä 29 päivänä marraskuuta 2005. 
Komission puolesta Mariann Fischer Boel Komission jäsen 
Komission asetus (EY) N:o 162/2003, annettu 30 päivänä tammikuuta 2003, rehun lisäaineen hyväksymisestä (ETA:n kannalta merkityksellinen teksti) 
EUROOPAN YHTEISÖJEN KOMISSIO, joka ottaa huomioon Euroopan yhteisön perustamissopimuksen, ottaa huomioon rehujen lisäaineista 23 päivänä marraskuuta 1970 annetun neuvoston direktiivin 70/524/ETY(1), sellaisena kuin se on viimeksi muutettuna asetuksella (EY) N:o 1756/2002(2), ja erityisesti sen 9 artiklan, sekä katsoo seuraavaa: 
(1) Direktiivin 70/524/ETY 2 artiklan aaa alakohdan mukaisesti kokkidiostaattien liikkeelle laskemisen hyväksymiseen vaaditaan liikkeeseen laskemisesta vastaava henkilö. 
Hyväksyminen voidaan antaa kymmeneksi vuodeksi, mikäli kaikki kyseisen direktiivin 3 a artiklan mukaiset edellytykset täyttyvät. 
(2) Tämän asetuksen liitteessä yksilöidyn kokkidiostaattien valmistusta koskevan hyväksymispyynnön arvioinnin perusteella voidaan todeta, että direktiivin 70/524/ETY 3 a artiklassa mainitut edellytykset täyttyvät. 
Kokkidiostaattien valmistus voidaan siten hyväksyä ja sisällyttää hyväksyttyjen rehujen lisäaineiden luettelon I lukuun kyseisen direktiivin 9 t artiklan b alakohdan mukaisesti. 
(3) Eläinten ravitsemusta käsittelevä tiedekomitea on antanut myönteisen lausunnon kokkidiostaattien valmistuksen turvallisuudesta ja suotuisista vaikutuksista eläintuotteisiin tämän asetuksen liitteessä edellytetyin tavoin. 
(4) Tässä asetuksessa säädetyt toimenpiteet ovat elintarvikeketjua ja eläinten terveyttä käsittelevän komitean lausunnon mukaiset, 
ON ANTANUT TÄMÄN ASETUKSEN: 
1 artikla 
Hyväksytään tämän asetuksen liitteessä mainittu kokkidiostaattien ja muiden lääkeaineiden ryhmään kuuluva lisäaine rehun lisäaineeksi kyseisessä liitteessä säädetyin edellytyksin. 
2 artikla 
Tämä asetus tulee voimaan sitä päivää seuraavana päivänä, jona se julkaistaan Euroopan yhteisöjen virallisessa lehdessä. 
Tämä asetus on kaikilta osiltaan velvoittava, ja sitä sovelletaan sellaisenaan kaikissa jäsenvaltioissa. 
Tehty Brysselissä 30 päivänä tammikuuta 2003. 
Komission puolesta David Byrne Komission jäsen 
P6_TA(2004)0004 Parlamenttien välisistä suhteista vastaavien valtuuskuntien sekä parlamentaarisissa sekavaliokunnissa ja yhteistyövaliokunnissa olevien valtuuskuntien jäsenten lukumäärä 
Euroopan parlamentin päätös parlamenttien välisistä suhteista vastaavien valtuuskuntien sekä parlamentaarisissa sekavaliokunnissa ja yhteistyövaliokunnissa olevien valtuuskuntien jäsenten lukumäärästä 
Euroopan parlamentti, joka - ottaa huomioon työjärjestyksen 188 artiklan, - ottaa huomioon 10. maaliskuuta 2004 tekemänsä päätöksen parlamenttien välisistä suhteista vastaavien valtuuskuntien sekä parlamentaarisissa sekavaliokunnissa ja yhteistyövaliokunnissa olevien valtuuskuntien lukumäärästä , 1. päättää valtuuskuntien jäsenmäärästä seuraavasti: 
| D01 | suhteista Sveitsiin, Islantiin ja Norjaan vastaava sekä Euroopan talousalueen (ETA) parlamentaarisessa sekavaliokunnassa toimiva valtuuskunta: 17 jäsentä 
| D02 | suhteista Albaniaan, Bosnia ja Hertsegovinaan sekä Serbia ja Montenegroon (mukaan lukien Kosovo) vastaava valtuuskunta: 15 jäsentä 
| D03 | valtuuskunta EU:n ja Venäjän parlamentaarisessa yhteistyövaliokunnassa: 31 jäsentä 
| D04 | valtuuskunta EU:n ja Ukrainan parlamentaarisessa yhteistyövaliokunnassa: 16 jäsentä 
| D05 | valtuuskunta EU:n ja Moldovan parlamentaarisessa yhteistyövaliokunnassa: 14 jäsentä 
| D06 | suhteista Valko-Venäjään vastaava valtuuskunta: 15 jäsentä 
| D07 | EU:n ja Kazakstanin, EU:n ja Kirgisian sekä EU:n ja Uzbekistanin parlamentaarisissa yhteistyövaliokunnissa toimiva ja suhteista Tadžikistaniin, Turkmenistaniin ja Mongoliaan vastaava valtuuskunta: | 19 jäsentä 
| D08 | valtuuskunta EU:n ja Armenian, EU:n ja Azerbaidžanin ja EU:n ja Georgian parlamentaarisissa yhteistyövaliokunnissa: 18 jäsentä 
| D09 | suhteista Israeliin vastaava valtuuskunta: 20 jäsentä 
| D10 | suhteista Palestiinan lakia säätävään neuvostoon vastaava valtuuskunta: 20 jäsentä 
| D11 | suhteista Maghreb-maihin ja Pohjois-Afrikan arabivaltioiden liittoon (mukaan lukien Libya) vastaava valtuuskunta: | 20 jäsentä 
| D12 | suhteista Mashrek-maihin vastaava valtuuskunta: | 20 jäsentä 
| D13 | suhteista Persianlahden valtioihin mukaan lukien Jemen vastaava valtuuskunta: | 18 jäsentä 
| D14 | suhteista Iraniin vastaava valtuuskunta: | 19 jäsentä 
| D15 | suhteista Yhdysvaltoihin vastaava valtuuskunta: | 34 jäsentä 
| D16 | suhteista Kanadaan vastaava valtuuskunta: | 16 jäsentä 
| D17 | suhteista Keski-Amerikan maihin vastaava valtuuskunta: | 22 jäsentä 
| D18 | suhteista Andien maiden yhteisöön vastaava valtuuskunta: | 17 jäsentä 
| D19 | suhteista Mercosur-maihin vastaava valtuuskunta: | 25 jäsentä 
| D20 | suhteista Japaniin vastaava valtuuskunta: | 24 jäsentä 
| D21 | suhteista Kiinan kansantasavaltaan vastaava valtuuskunta: | 32 jäsentä 
| D22 | suhteista Etelä-Aasian maihin ja Etelä-Aasian alueellisen yhteistyön liittoon (SAARC) vastaava valtuuskunta: | 22 jäsentä 
| D23 | suhteista Kaakkois-Aasian maihin ja Kaakkois-Aasian alueellisen yhteistyön liittoon (ASEAN) vastaava valtuuskunta: | 19 jäsentä 
| D24 | suhteista Korean niemimaahan vastaava valtuuskunta: | 15 jäsentä 
| D25 | suhteista Australiaan ja Uuteen-Seelantiin vastaava valtuuskunta: | 20 jäsentä 
| D26 | suhteista Etelä-Afrikkaan vastaava valtuuskunta: | 14 jäsentä 
| D27 | suhteista Naton parlamentaariseen yleiskokoukseen vastaava valtuuskunta: | 10 jäsentä 
| DM01 | valtuuskunta EU:n ja Romanian parlamentaarisessa sekavaliokunnassa: | 25 jäsentä 
| DM02 | valtuuskunta EU:n ja Bulgarian parlamentaarisessa sekavaliokunnassa: | 25 jäsentä 
| DM03 | valtuuskunta EU:n ja Kroatian parlamentaarisessa sekavaliokunnassa: | 15 jäsentä 
| DM04 | valtuuskunta EU:n ja entisen Jugoslavian tasavallan Makedonian parlamentaarisessa sekavaliokunnassa: | 13 jäsentä 
| DM05 | valtuuskunta EU:n ja Turkin parlamentaarisessa sekavaliokunnassa: | 25 jäsentä 
| DM06 | valtuuskunta EU:n ja Meksikon parlamentaarisessa sekavaliokunnassa: | 14 jäsentä 
| DM07 | valtuuskunta EU:n ja Chilen parlamentaarisessa sekavaliokunnassa: | 15 jäsentä 
| ACP | valtuuskunta AKT:n ja EU:n yhteisessä parlamentaarisessa edustajakokouksessa: | 77 jäsentä 
| EUROMED | valtuuskunta parlamentaarisessa Euro—Välimeri-edustajakokouksessa: | 45 jäsentä | 
[pic] | EUROOPAN YHTEISÖJEN KOMISSIO | Bryssel 8.12.2006 KOM(2006) 776 
lopullinen Ehdotus 
NEUVOSTON PÄÄTÖS 
Neuvoston päätös Euroopan yhteisöjen ja niiden jäsenvaltioiden sekä Tunisian tasavallan välisestä assosiaatiosta tehdyn Euro–Välimeri-sopimuksen 84 artiklan täytäntöönpanoa koskevasta assosiaationeuvostossa vahvistettavasta yhteisön kannasta (komission esittämä) 
PERUSTELUT 
1. Assosiaatiosopimukset ovat Euroopan unionin ja Barcelonan prosessiin osallistuvien maiden suhteiden oikeusperusta. 
2. EU:n ja eteläisen Välimeren maiden suhteet muuttuvat teknisesti yhä monimuotoisemmiksi, kun Euro–Välimeri-sopimuksia ja naapuruuspolitiikkaa pannaan täytäntöön, minkä vuoksi sopimusten täytäntöönpanoelinten toimintaa on mukautettava vastaamaan tätä kehitystä. 
Tästä syystä Euro–Välimeri-sopimuksiin liittyviin assosiaatiokomiteoihin on perustettu alakomiteoita tarkkailemaan kumppanuuden ensisijaisten tavoitteiden täytäntöönpanoa ja lainsäädäntöjen lähentämistä. 
3. EU:n ja Tunisian assosiaatiosopimus tuli voimaan 1 päivänä maaliskuuta 1998. 
Kuusi alakomiteaa on jo perustettu: Sisämarkkinat, Teollisuus, kauppa ja palvelut, Liikenne, ympäristö ja energia, Tutkimus ja innovaatio, Maatalous ja kalastus sekä Oikeus- ja turvallisuusasiat. 
Lisäksi on muodostettu tulliyhteistyökomitea ja sosiaaliasioita käsittelevä työryhmä. 
4. Ihmisoikeudet ja perusvapaudet kuuluvat erottamattomasti ja olennaisen tärkeänä osana toimintakehykseen, joka ohjaa Euroopan unionin ja sen Välimeren alueeseen kuuluvien kumppanien suhteita niin alueellisesti Barcelonan prosessin/Euro-Välimeri-kumppanuuden yhteydessä kuin Välimeren alueen kumppaneiden kanssa tehtyjen kahdenvälisten assosiaatiosopimusten kautta. 
5. Tätä varten komissio ehdottaa EU:n ja Tunisian välillä sovitun naapuruuspolitiikkaa koskevan toimintasuunnitelman mukaisesti, että assosiaatiosopimuksessa määrättyjen tai sillä perustettujen alakomiteoiden ja ryhmien lisäksi perustetaan virallisesti uusi ihmisoikeuksia ja demokratiaa käsittelevä alakomitea. 
6. Alakomitean puheenjohtajuuteen sovelletaan EU:n osalta samoja sääntöjä kuin assosiaatiokomitean puheenjohtajuuteen. 
Kun keskustellaan asioista, jotka kuuluvat Euroopan unionista tehdyn sopimuksen V ja VI osastoihin, alakomitean puheenjohtajana toimii neuvoston puheenjohtaja, joka esittää myös jäsenvaltioiden kannan. 
Tällöin komissio osallistuu alakomitean kokouksissa täysipainoisesti toiminnan suuntaviivojen ja tavoitteiden määrittelyyn. 
7. Alakomitean tarkoitus ja toimiala sekä täytäntöönpanomenettelyt esitetään liitteenä olevassa työjärjestyksessä. 
Alakomitean tehtävistä ja työjärjestyksestä on keskusteltu epävirallisesti Tunisian viranomaisten kanssa. 
Ehdotus 
NEUVOSTON PÄÄTÖS 
Neuvoston päätös Euroopan yhteisöjen ja niiden jäsenvaltioiden sekä Tunisian tasavallan välisestä assosiaatiosta tehdyn Euro–Välimeri-sopimuksen 84 artiklan täytäntöönpanoa koskevasta assosiaationeuvostossa vahvistettavasta yhteisön kannasta 
EUROOPAN UNIONIN NEUVOSTO, joka ottaa huomioon Euroopan yhteisön perustamissopimuksen ja erityisesti sen 300 artiklan 2 kohdan toisen alakohdan, ottaa huomioon komission ehdotuksen, sekä katsoo seuraavaa: 
(1) Euroopan yhteisöjen ja niiden jäsenvaltioiden sekä Tunisian tasavallan välisestä assosiaatiosta tehtiin Euro–Välimeri-sopimus 17 päivänä heinäkuuta 1995, ja se tuli voimaan 1 päivänä maaliskuuta 1998. 
(2) Sopimuksen 84 artiklan mukaan assosiaationeuvosto voi päättää sopimuksen täytäntöönpanossa tarvittavan työryhmän tai elimen perustamisesta, 
ON PÄÄTTÄNYT SEURAAVAA: 
1 artikla 
Euroopan yhteisöjen ja niiden jäsenvaltioiden sekä Tunisian tasavallan välisestä assosiaatiosta tehdyllä Euro–Välimeri-sopimuksella perustetussa assosiaationeuvostossa vahvistettava yhteisön kanta, joka koskee kyseisen sopimuksen 84 artiklan täytäntöönpanoa, perustuu liitteenä olevaan luonnokseen assosiaationeuvoston päätökseksi. 
2 artikla 
Alakomitea koostuu Euroopan yhteisön ja sen jäsenvaltioiden sekä Tunisian tasavallan hallituksen edustajista, ja sen puheenjohtajina toimivat molemmat sopimuspuolet vuorotellen. 
Euroopan komission edustaja toimii alakomitean puheenjohtajana Euroopan yhteisön ja sen jäsenvaltioiden puolesta ja esittää näkemyksiä yhteisön toimivaltaan kuuluvista asioista. 
Asioissa, jotka kuuluvat Euroopan unionista tehdyn sopimuksen V ja VI osastoihin, EU:n kannan esittää neuvoston puheenjohtajana toimivan maan edustaja. 
EU:n kantojen aukoton johdonmukaisuus varmistetaan. 
Jäsenvaltioille ilmoitetaan alakomiteoiden kokouksista ja ne kutsutaan niihin mukaan. 
Tehty Brysselissä […] päivänä […] kuuta […]. 
Neuvoston puolesta Puheenjohtaja 
LIITE 
Luonnos (1.6.2006): 
EU:N JA TUNISIAN ASSOSIAATIONEUVOSTON PÄÄTÖS Ihmisoikeuksia ja demokratiaa käsittelevän alakomitean perustamisesta 
EU:n ja Tunisian assosiaationeuvosto, joka ottaa huomioon Euroopan yhteisöjen ja niiden jäsenvaltioiden sekä Tunisian tasavallan välisestä assosiaatiosta tehdyn Euro–Välimeri-sopimuksen, sekä katsoo seuraavaa: 
1. Demokratian periaatteiden, ihmisoikeuksien ja perusvapauksien kunnioittaminen ovat erottamaton ja olennaisen tärkeä osa kehystä, jolla säännellään Euroopan unionin ja sen Välimeren alueeseen kuuluvien kumppanien suhteita. 
2. Demokratian periaatteita, ihmisoikeuksia ja perusvapauksia koskevia kysymyksiä käsitellään niiden tärkeyden vuoksi assosiaatiosopimuksen olennaisina osina ja niistä keskustellaan asianmukaisesti assosiaatiosopimuksella perustetuissa elimissä. 
3. Naapuruuspolitiikassa asetetaan kunnianhimoisia tavoitteita, jotka perustuvat vastavuoroiseen yhteisten arvojen tunnustamiseen: demokratia, oikeusvaltion periaatteet, hyvä hallintotapa sekä ihmisoikeuksien kunnioittaminen. 
4. EU:n ja eteläisen Välimeren alueen maiden suhteet muuttuvat yhä monimuotoisemmiksi, kun Euro–Välimeri-sopimuksia ja Euro–Välimeri-kumppanuutta pannaan täytäntöön. 
5. Olisi seurattava kumppanuuden ensisijaisten tavoitteiden toteuttamista ja lainsäädännön lähentämistä. 
EU:n toimivalta tarjoaa puitteet suhteiden kehittämiselle ja yhteistyölle Välimeren alueen maiden kanssa tavalla, jossa otetaan huomioon, että koko Barcelonan prosessin on oltava johdonmukainen ja tasapainoinen. 
6. Assosiaationeuvosto on jo päättänyt perustaa assosiaatiokomitean yhteyteen alakomiteoita asianmukaisen institutionaalisen kehyksen luomiseksi yhteistyön täytäntöönpanoa ja tiivistämistä varten. 
7. Sopimuksen 84 artiklan mukaan voidaan perustaa sopimuksen täytäntöönpanossa tarvittavia työryhmiä tai elimiä, 
ON PÄÄTTÄNYT SEURAAVAA: 
Ainoa artikla 
Euroopan unionin ja Tunisian assosiaatiokomitean alaisuuteen perustetaan ihmisoikeuksia ja demokratiaa käsittelevä alakomitea ja hyväksytään sen työjärjestys, joka esitetään liitteessä 
1. Ihmisoikeuksia ja demokratiaa käsittelevän alakomitean toimeksiantoon sisältyviä asioita voidaan myös ottaa käsittelyyn korkeammalla tasolla osana EU:n ja Tunisian välistä poliittista vuoropuhelua. 
Assosiaatiokomitea toteuttaa muut tarvittavat toimenpiteet alakomitean toiminnan asianmukaisuuden varmistamiseksi ja ilmoittaa toimenpiteistä assosiaationeuvostolle. 
Tämä päätös tulee voimaan päivänä, jona se tehdään. 
Tehty ... ... 
Assosiaationeuvoston puolesta 
LIITE 1 
Työjärjestys 
EU:n ja Tunisian alakomitea nro 7 Ihmisoikeudet ja demokratia 
1. Kokoonpano ja puheenjohtajuus 
Alakomitea koostuu Euroopan yhteisön ja sen jäsenvaltioiden sekä Tunisian tasavallan hallituksen edustajista. 
Sen puheenjohtajina toimivat molemmat sopimuspuolet vuorotellen. 
2. Asema 
Alakomitea työskentelee assosiaatiokomitean alaisuudessa, jolle se antaa kertomuksen kunkin kokouksen jälkeen. 
Alakomitealla ei ole päätösvaltaa. 
Se voi kuitenkin tehdä ehdotuksia assosiaatiokomitealle. 
3. Toimiala 
Alakomitea tarkastelee assosiaatiosopimuksen täytäntöönpanoa jäljempänä luetelluilla aloilla. 
Alakomitea on myös tärkein tekninen seurantajärjestelmä pantaessa täytäntöön ihmisoikeuksiin ja demokratiaan liittyviä toimia, jotka sisältyvät EU:n ja Tunisian naapuruuspolitiikkaa koskevaan toimintasuunnitelmaan. 
Se arvioi erityisesti lainsäädäntöjen lähentämisessä, täytäntöönpanossa ja soveltamisessa tapahtunutta edistystä. 
Tarvittaessa alakomitea tarkastelee julkishallintojen välisiä yhteistyöaloitteita naapuruuspolitiikkaa koskevan toimintasuunnitelman mukaisesti. 
Alakomitea arvioi jäljempänä luetelluilla aloilla tapahtunutta edistystä, tarkastelee niillä mahdollisesti ilmeneviä ongelmia ja ehdottaa toimia niiden ratkaisemiseksi. 
3. a Oikeusvaltio ja demokratia, erityisesti demokratian ja oikeusvaltion lujittaminen; tuomioistuinlaitoksen riippumattomuus, mahdollisuus saattaa asiansa sen käsiteltäväksi sekä sen nykyaikaistaminen. 
3. b Ihmisoikeuksia ja perusvapauksia koskevien keskeisten kansainvälisten yleissopimusten ratifiointi ja täytäntöönpano sekä edistyminen Tunisian allekirjoittamiin yleissopimuksiin liittyvien valinnaisten pöytäkirjojen ratifiointimenettelyssä. 
3. c Kansallisten instituutioiden hallinnollisten valmiuksien lujittaminen. 
Luettelo ei ole tyhjentävä, vaan assosiaatiokomitea voi erityisesti EU:n ja Tunisian välisten yhteistyötoimien toteuttamisen yhteydessä lisätä siihen muita alaan liittyviä aiheita, myös horisontaalisia kysymyksiä, kuten tilastointi. 
Myös yksittäisiä tapauksia voidaan ottaa käsittelyyn kumman tahansa sopimuspuolen pyynnöstä. 
Kussakin alakomitean kokouksessa voidaan käsitellä yhtä, useampaa tai kaikkia edellä luetelluista aloista. 
4. Sihteeristö 
Euroopan komission virkamies ja Tunisian tasavallan hallituksen virkamies toimivat yhdessä alakomitean pysyvinä sihteereinä. 
Kaikki alakomiteaa koskevat tiedonannot toimitetaan sihteereille. 
5. Kokoukset 
Alakomitea kokoontuu aina, kun tilanne sitä edellyttää, ja vähintään kerran vuodessa. 
Kokous voidaan kutsua koolle jommankumman sopimuspuolen pyynnöstä, jonka asianomainen sihteeri toimittaa toiselle sopimuspuolelle. 
Toisen sopimuspuolen sihteeri vastaa alakomitean kokouksen kokoon kutsumista koskevaan pyyntöön 15 työpäivän kuluessa. 
Alakomitean kokoukset pidetään sopimuspuolten yhteisesti sopimana ajankohtana ja yhteisesti sopimassa paikassa. 
Asianomainen sihteeri kutsuu kokoukset koolle puheenjohtajaa kuultuaan. 
Euroopan keskuspankin asetus (EY) N:o 2423/2001, annettu 22 päivänä marraskuuta 2001, rahalaitossektorin konsolidoidusta taseesta (EKP/2001/13) 
EUROOPAN KESKUSPANKIN NEUVOSTO, joka ottaa huomioon Euroopan keskuspankin valtuuksista kerätä tilastotietoja 23 päivänä marraskuuta 1998 annetun neuvoston asetuksen (EY) N:o 2533/98(1) ja erityisesti sen 5 artiklan 1 kohdan ja 6 artiklan 4 kohdan, ottaa huomioon Euroopan keskuspankin soveltamista vähimmäisvarannoista 23 päivänä marraskuuta 1998 annetun neuvoston asetuksen (EY) N:o 2531/98(2) ja erityisesti sen 6 artiklan 4 kohdan, sekä katsoo seuraavaa: 
(1) Rahalaitossektorin konsolidoidusta taseesta 1 päivänä joulukuuta 1998 annettua Euroopan keskuspankin asetusta (EY) N:o 2819/98 (EKP/1998/16)(3) on aiemmin muutettu asetuksella (EY) N:o 1921/2000 (EKP/2000/8)(4). 
Kun kyseiseen asetukseen tehdään nyt uusia merkittäviä muutoksia, on toivottavaa, että asianomaiset säännökset muotoillaan uudelleen yhdeksi säädökseksi tällä asetuksella. 
(2) Euroopan keskuspankkijärjestelmä (EKPJ) edellyttää rahalaitossektorin konsolidoidun taseen tuottamista voidakseen suorittaa tehtävänsä. 
Tämän taseen päätarkoituksena on antaa Euroopan keskuspankille (EKP) kattavat tilastotiedot rahatalouden kehityksestä yhtenä talousalueena tarkasteltavissa rahaliittoon osallistuvissa jäsenvaltioissa. 
Nämä tilastot kattavat yhteenlasketut rahoitussaamiset ja -velat, jotka ilmaistaan kantatietoina, korkeatasoisina virtatietoina lainojen osalta, ja myös rahalaitosten hallussa olevia arvopapereita koskevat virtatiedot esitetään tarkemmin. 
(3) EKP antaa asetuksia Euroopan yhteisön perustamissopimuksen (jäljempänä "perustamissopimus") määräysten mukaisesti sekä Euroopan keskuspankkijärjestelmän ja Euroopan keskuspankin perussäännön (jäljempänä "perussääntö") nojalla siinä määrin kuin se on tarpeen EKPJ:n tehtävien täytäntöönpanemiseksi. 
Nämä tehtävät on määritelty perussäännössä ja eräissä tapauksissa perustamissopimuksen 107 artiklan 6 kohdassa tarkoitetuissa neuvoston säännöksissä. 
(4) Perussäännön 5.1 artiklassa edellytetään, että EKP kerää kansallisten keskuspankkien avustuksella tarvittavat tilastotiedot joko toimivaltaisilta kansallisilta viranomaisilta tai suoraan taloudellisilta toimijoilta EKPJ:n tehtävistä huolehtiakseen. 
Perussäännön 5.2 artiklassa määrätään, että kansalliset keskuspankit hoitavat, siinä määrin kuin mahdollista, 5.1 artiklassa kuvattuja tehtäviä. 
(5) Kansallisten keskuspankkien voi olla välttämätöntä kerätä varsinaiselta tiedonantajien joukolta EKP:n tilastovaatimusten täyttämiseksi tarvittavia tilastotietoja osana laajempaa tilastointiin liittyvää tiedonkeruuta, jonka ne luovat omalla vastuullaan hoitaakseen tiedonkeruun yhteisön tai kansallisen lainsäädännön tai vakiintuneen käytännön mukaisesti ja joka palvelee muita tilastointitarkoituksia, jos EKP:n tilastovaatimusten täyttäminen ei vaarannu. 
Tällä tavoin voidaan myös vähentää tietojen keräämisestä aiheutuvaa rasitetta. 
Avoimuuden varmistamiseksi tiedonantajille on näissä tapauksissa ilmoitettava, että tietoja kerätään muita tilastointitarkoituksia varten. 
Erityistapauksissa EKP voi käyttää tällaisia muihin tarkoituksiin kerättyjä tilastotietoja omien vaatimustensa täyttämiseksi. 
(6) Asetuksen (EY) N:o 2533/98 3 artiklassa edellytetään, että EKP:n on täsmennettävä varsinainen tiedonantajien joukko tiedonantajien perusjoukon puitteissa, ja annetaan EKP:lle valtuudet vapauttaa jotkut tiedonantajien ryhmät kokonaan tai osittain tilastointiin liittyvistä tietojenantovaatimuksista. 
Saman asetuksen 6 artiklan 4 kohdassa säädetään, että EKP voi antaa asetuksia edellytyksistä, joiden mukaisesti voidaan käyttää oikeutta tarkistaa tilastotietoja tai toimittaa pakollinen tilastotietojen keruu. 
(7) EKP valtuutetaan asetuksen (EY) N:o 2531/98 5 artiklassa antamaan asetuksia tai tekemään päätöksiä laitosten vapauttamisesta vähimmäisvarantovelvoitteista, esittämään ehtoja siitä, miten velat muille laitoksille jätetään pois tai vähennetään varantopohjasta, ja määrittämään erisuuruiset velvoiteprosentit eri velkaryhmille. 
Asetuksen (EY) N:o 2531/98 6 artiklassa EKP:lle annetaan oikeus kerätä laitoksilta varantovelvoitteiden soveltamiseksi tarvittavat tiedot ja oikeus tarkistaa niiden tietojen paikkansapitävyys ja laatu, jotka laitokset antavat osoittaakseen täyttäneensä vähimmäisvarantojärjestelmän tiedonantovelvoitteen. 
On toivottavaa, että tietojen antamisesta aiheutuvan rasitteen vähentämiseksi kuukausitasetta koskevia tilastotietoja käytettäisiin lisäksi EKPJ:n vähimmäisvarantojärjestelmän alaisten luottolaitosten varantopohjan säännölliseen laskemiseen. 
(8) Asetuksen (EY) N:o 2533/98 4 artiklassa säädetään, että jäsenvaltioiden on järjestettävä tilastotietojen keruu omalta osaltaan ja tehtävä EKP:n kanssa kiinteää yhteistyötä varmistaakseen perussäännön 5 artiklasta johtuvien velvollisuuksien täyttämisen. 
(9) Vaikka on tunnustettua, että EKP:n perussäännön 34.1 artiklan nojalla antamissa asetuksissa ei anneta mitään oikeuksia eikä aseteta mitään velvollisuuksia rahaliittoon osallistumattomille jäsenvaltioille, perussäännön 5 artikla koskee sekä rahaliittoon osallistuvia että siihen osallistumattomia jäsenvaltioita. 
Asetuksessa (EY) N:o 2533/98 muistutetaan, että perussäännön 5 artikla sekä perustamissopimuksen 5 artikla tarkoittavat myös sitä, että rahaliittoon osallistumattomien jäsenvaltioiden on suunniteltava ja toimeenpantava kansallisella tasolla kaikki asianmukaisiksi katsomansa toimenpiteet EKP:n tilastovaatimusten edellyttämän tiedonkeruun järjestämiseksi ja saatava tilastointiin liittyvät valmistelunsa ajoissa valmiiksi tullakseen rahaliittoon osallistuviksi jäsenvaltioiksi. 
(10) Varantovelvoitteet on vahvistettava viimeistään kunkin pitoajanjakson ensimmäisenä päivänä Euroopan keskuspankin ja luottolaitosten likviditeetin hallinnan helpottamiseksi. 
Luottolaitokset saattavat poikkeuksellisesti joutua korjaamaan varantopohjaa tai vahvistettua varantovelvoitetta. 
Varantovelvoitteen vahvistamista tai hyväksymistä koskevat menettelyt eivät rajoita tiedonantajien velvollisuutta toimittaa aina oikeat tilastotiedot sekä korjata mahdollisesti jo toimittamansa virheelliset tilastotiedot. 
(11) Luottolaitoksia koskeviin sulautumisiin ja jakautumisiin liittyvät erityiset menettelyt on tarpeen määritellä, jotta näiden laitosten velvollisuudet varantovelvoitteen osalta voidaan selventää. 
Tässä asetuksessa esitetyt sulautumista ja jakautumista koskevat määritelmät perustuvat osakeyhtiöitä koskevan yhteisön johdetun oikeuden mukaisiin määritelmiin. 
Nämä määritelmät on mukautettu tämän asetuksen tavoitteiden mukaisiksi. 
Nämä menettelyt eivät rajoita mahdollisuutta pitää vähimmäisvarantoja välittäjän kautta. 
(12) EKP:n rahataloudelliset tilastot on saatu asetuksen (EY) N:o 2819/98 (EKP/1998/16) mukaisesti kerätyistä rahalaitosten tasetilastoista, jotka määriteltiin talous- ja rahaliiton toisessa vaiheessa ja joita pidettiin vähimmäistietomääränä rahapolitiikan tarpeisiin. 
Lisäksi asetus koski ainoastaan taseen kantatietojen keräämistä eikä sellaisten arvostusmuutoksia koskevien tietojen ilmoittamista, joita edellytetään virtatietojen laskemiseksi laajan raha-aggregaatin, eli M3:sen, vastaerille, joista kasvunopeudet puolestaan lasketaan. 
Kun otetaan huomioon näiden tietojen rajallisuus, rahalaitosten tasetilastojen laajentaminen oli välttämätöntä. 
(13) On välttämätöntä laajentaa kuukausittaisia vaatimuksia, jotta saataisiin kuukausittainen talletusvelkojen erittely alasektoreittain ja edelleen maturiteetti-/valuuttakohtaisesti sekä lainojen erittely alasektorin/maturiteetin ja käyttötarkoituksen mukaan, koska näitä erittelyjä pidetään olennaisina rahapolitiikan hoitamisen kannalta. 
Tähän sisältyy tietoja, joita aikaisemmin kerättiin ainoastaan vuosineljänneksittäin. 
(14) On tarpeen muodostaa oikea-aikaiset raha-aggregaattien ja niiden vastaerien kanta- ja virtatiedot. 
Konsolidoidun taseen kantatiedoista muodostetaan virtatietoja käyttäen muita tilastotietoja, jotka liittyvät valuuttakurssimuutoksiin, muihin muutoksiin arvopapereiden arvossa ja lainojen luottotappioissa/arvonalennuksissa sekä muihin vastaaviin järjestelyihin, kuten luokituksen muutoksiin. 
(15) On välttämätöntä varmistaa lainojen luottotappioita/arvonalennuksia koskevien, tarkoituksenmukaisesti yhdenmukaistettujen ja korkealaatuisten tietojen saatavuus kohdistamalla tätä koskeva vaatimus tiedonantajille. 
Myös arvopapereiden arvostusmuutoksista on kerättävä tietoja. 
(16) Taseeseen sisältynyt erillinen luokka "rahamarkkinapaperit" poistetaan ja sulautetaan luokkaan "liikkeeseen lasketut velkapaperit" vastattavaa-puolella, 
Tähän luokkaan kuuluneet instrumentit kirjataan liikkeeseen laskettuihin velkapapereihin ja ryhmitellään niiden alkuperäisen maturiteetin mukaan. 
Samanlainen uudelleenryhmittely on myös tehty rahalaitosten taseen vastaavaa-puolella. 
(17) Talletusten määritelmässä pitäisi ottaa huomioon saldot, jotka vastaavat sähköiseen rahaan liittyviä ennakkomaksuja, 
ON ANTANUT TÄMÄN ASETUKSEN: 
1 artikla 
Määritelmät 
Tässä asetuksessa ilmaisuilla "tiedonantajat", "rahaliittoon osallistuva jäsenvaltio" ja "jossakin maassa oleva" on sama merkitys kuin niille on määritelty asetuksen (EY) N:o 2533/98 1 artiklassa. 
2 artikla 
Varsinainen tiedonantajien joukko 
1. Varsinainen tiedonantajien joukko koostuu rahaliittoon osallistuvien jäsenvaltioiden alueella olevista rahalaitoksista. 
Tilastointia varten rahalaitoksia ovat kotimaassa olevat luottolaitokset, siten kuin ne on määritelty yhteisön lainsäädännössä, ja kaikki muut kotimaassa olevat rahoituslaitokset, jotka ottavat vastaan talletuksia ja/tai niiden läheisiä vastineita muilta kuin rahalaitoksilta ja myöntävät luottoja ja/tai tekevät arvopaperisijoituksia omaan lukuunsa (ainakin taloudellisessa mielessä). 
2. Kansalliset keskuspankit voivat myöntää pienille rahalaitoksille poikkeuksia raportointivaatimuksista, jos konsolidoidussa kuukausitaseessa mukana olevien rahalaitosten osuus on vähintään 95 prosenttia kunkin rahaliittoon osallistuvan jäsenvaltion kaikkien rahalaitosten kantatietoina ilmaistusta yhteenlasketusta taseesta. 
Kansalliset keskuspankit tarkistavat tämän ehdon täyttymisen hyvissä ajoin, jotta ne voivat tarvittaessa myöntää tai kumota poikkeuksia kunkin vuoden alusta alkaen. 
3 artikla 
Tilastoinnissa käytettävä rahalaitosten luettelo 
1. EKP laatii ja ylläpitää liitteessä I olevan 1 osan I kohdassa määrättyjen luokitusperiaatteiden mukaisesti tilastoinnissa käytettävän rahalaitosten luettelon ottaen huomioon tällaisen luettelon EKPJ:n vähimmäisvarantojärjestelmän yhteydessä tapahtuvan käytön toistuvuutta ja oikea-aikaisuutta koskevat vaatimukset. 
Tilastoinnissa käytettävän rahalaitosten luettelon laadinta ja ylläpito kuuluu EKP:n johtokunnan toimivaltaan. 
2. EKP ja kansalliset keskuspankit antavat tilastoinnissa käytettävän rahalaitosten luettelon ja sen päivitykset asianomaisille laitoksille tarkoituksenmukaisella tavalla, myös sähköisesti Internetin kautta tai asianomaisten tiedonantajien pyynnöstä paperimuodossa. 
3. Tilastoinnissa käytettävä rahalaitosten luettelo on laadittu ainoastaan tiedoksi. 
Jos 2 kohdan mukainen luettelon viimeisin käytettävissä oleva versio on kuitenkin virheellinen, EKP ei määrää seuraamuksia yhteisölle, joka ei ole asianmukaisesti täyttänyt raportointivaatimuksiaan siltä osin kuin se on hyvässä uskossa luottanut virheellisen luettelon tietoihin. 
4 artikla 
Tilastointiin liittyvät tiedonantovaatimukset 
1. Rahalaitossektorin konsolidoidun taseen säännölliseksi laatimiseksi kanta- ja virtatietoina varsinainen tiedonantajien joukko antaa kuukausittain kuukauden lopun tasettaan ja lainojen luottotappioita/arvonalennuksia ja arvopapereiden arvostusmuutoksia koskevat raportointikauden tilastotiedot sen jäsenvaltion keskuspankille, jossa rahalaitos sijaitsee. 
Eräitä tase-eriä koskevia lisätietoja raportoidaan neljännesvuosittain kantatietoina. 
2. Vaaditut tilastotiedot on täsmennetty tämän asetuksen liitteessä I. 
3. Vaaditut tilastotiedot annetaan tämän asetuksen liitteessä IV määrättyjen tietojen toimittamista, tarkkuutta, käsitteellistä vastaavuutta ja tarkistuksia koskevien vähimmäisvaatimusten mukaisesti. 
4. Kansalliset keskuspankit määrittelevät ja toteuttavat kansalliset erityispiirteet huomioon ottaen ne tiedonantomenettelyt, joita varsinaisen tiedonantajien joukon on noudatettava. 
Kansalliset keskuspankit varmistavat, että näillä tiedonantomenettelyillä tuotetaan vaaditut tilastotiedot ja että niiden perusteella voidaan myös tarkistaa asianmukaisesti 3 kohdan mukaisten tietojen toimittamista, tarkkuutta, käsitteellistä vastaavuutta ja tarkistuksia koskevien vähimmäisvaatimusten noudattaminen. 
5. Asetuksen 2 artiklan 2 kohdassa tarkoitettujen poikkeusten tarkoituksena on vähentää rahalaitosten tilastointiin liittyviä tiedonantovaatimuksia seuraavasti: 
- niitä luottolaitoksia, joihin sovelletaan tällaisia poikkeuksia, koskevat suppeammat tiedonantovaatimukset, sellaisina kuin niistä on määrätty tämän asetuksen liitteessä II, 
- niitä pieniä rahalaitoksia, jotka eivät ole luottolaitoksia, koskevat suppeammat tiedonantovaatimukset, sellaisina kuin niistä on määrätty tämän asetuksen liitteessä III. 
Pienet rahalaitokset voivat halutessaan olla hyödyntämättä poikkeuksia ja täyttää sen sijaan tiedonantovaatimuksensa täysimääräisesti. 
6. Kansalliset keskuspankit voivat myöntää rahamarkkinarahastoille poikkeuksen arvostusmuutosten ilmoittamisen osalta poistamalla rahamarkkinarahastoilta velvollisuuden ilmoittaa arvostusmuutokset, tämän kuitenkaan vaikuttamatta 2 artiklan 2 kohdassa säädettyyn poikkeukseen. 
7. Kansalliset keskuspankit voivat myöntää poikkeuksen arvopapereiden arvostusmuutosten ilmoittamistiheyden ja toimittamisajan osalta ja vaatia näitä tietoja vuosineljänneksittäin noudattaen neljännesvuosittain toimitettavien kantatietojen toimitusaikaa, edellyttäen että seuraavia vaatimuksia noudatetaan: 
- tiedonantajat toimittavat kansallisille keskuspankeille tarkoituksenmukaiset tiedot arvostuskäytännöstä, mukaan lukien määrällinen arviointi siitä, miten suuri prosenttiosuus niiden hallussa olevista kyseisistä instrumenteista on arvostettu eri arvostusmenetelmiä käyttäen, 
- mikäli on tapahtunut huomattava arvostusmuutos, kansallisilla keskuspankeilla on oikeus vaatia tiedonantajia toimittamaan lisätietoja siltä kuukaudelta, jona muutos tapahtui. 
8. Jos kyseessä on sulautuminen tai jakautuminen tai muu uudelleenjärjestelytoimi, joka saattaa vaikuttaa tilastointiin liittyvän tiedonantovelvollisuuden täyttämiseen, tiedonantaja ilmoittaa, sen jälkeen kun aikomus tällaisen toimen täytäntöönpanosta on tullut julkiseksi, ja ennen kuin sulautuminen tai jakautuminen on tullut voimaan, asianomaiselle kansalliselle keskuspankille suunnitelluista menettelyistä, joiden mukaisesti tässä asetuksessa asetetut tilastointiin liittyvät tiedonantovelvollisuudet täytetään. 
5 artikla 
Annettujen tilastotietojen käyttö asetuksen (EY) N:o 2818/98 (EKP/1998/15) mukaisesti 
1. Jokainen luottolaitos käyttää tämän asetuksen mukaisesti antamiaan tilastotietoja varantopohjansa laskemiseen vähimmäisvarantojen soveltamisesta 1 päivänä joulukuuta 1998 annetun Euroopan keskuspankin asetuksen (EY) N:o 2818/98 (EKP/1998/15)(5) mukaisesti, sellaisena kuin se on muutettuna asetuksella (EY) N:o 1921/2000 (EKP/2000/8). 
Jokainen luottolaitos käyttää näitä tietoja erityisesti tarkistaakseen, täyttääkö se varantovelvoitteensa pitoajanjakson aikana. 
2. Vähimmäisvarantovelvoitteen alaiset luottolaitokset voivat asetuksen (EY) N:o 2818/98 (EKP/1998/15) 5 artiklassa mainittujen menettelyjen mukaisesti ilmoittaa korjauksia varantopohjaan sekä varantovelvoitteeseen tämän kuitenkaan vaikuttamatta tiedonantajille tämän asetuksen 4 artiklassa ja liitteessä IV asetettuihin velvollisuuksiin. 
3. EKPJ:n vähimmäisvarantojärjestelmän soveltamista koskevat erityissäännökset ja siirtymäsäännökset ovat tämän asetuksen liitteessä II. 
Tämän liitteen erityissäännöksiä sovelletaan asetuksen (EY) N:o 2818/98 (EKP/1998/15) säännösten sijasta. 
