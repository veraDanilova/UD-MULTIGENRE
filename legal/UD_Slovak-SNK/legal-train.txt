Pred Slovenskou republikou sú historické chvíle. 
Náš program je plánom, aby Slovensko využilo svoju veľkú príležitosť a zaujalo v európskom spoločenstve dôstojné, rešpektované a zodpovedné postavenie. 
Vláda si uvedomuje obsah svojho mandátu od voličov. 
PROGRAM VLÁDY 
DEMOKRATICKÝ ŠTÁT 
Slovenská republika prekonala obdobie spochybňovania demokratických inštitúcií a ohrozovania demokratických slobôd. 
Septembrové voľby potvrdili pevnosť demokratických základov Slovenskej republiky. 
Vláda sa zaväzuje naďalej garantovať občianske slobody a všestranný rozvoj ľudských práv. 
Vláda uskutoční revíziu úradov, pripraví zmeny v pracovno - právnej legislatíve a uskutoční reorganizáciu štátnej správy. 
Bude pokračovať v napĺňaní národného programu, prijme nové opatrenia v legislatívnej, inštitucionálnej aj organizačnej oblasti. 
Vláda dopracuje a predloží návrh zákona o voľbách do Európskeho parlamentu tak, aby Slovenská republika bola pripravená voliť poslancov do tohto orgánu v prvom polroku 2004. 
Vláda sa zaväzuje v praxi realizovať už schválenú dikciu Európskej charty regionálnych alebo menšinových jazykov. 
Vláda pripraví návrh zákona o menšinách, vrátane financovania menšinových kultúr. 
V tejto súvislosti počíta s efektívnou podporou cirkví. 
Vláda bude i naďalej venovať sústredenú pozornosť podpore efektívnych programov boja proti drogám. 
EKONOMICKÁ POLITIKA 
Makroekonomika a verejné financie 
Prirodzeným krokom v napĺňaní integračných ambícií Slovenska je vstup krajiny do Európskej menovej únie. 
Zodpovedná makroekonomická politika sa bude opierať o pokračovanie vyváženej spolupráce medzi vládou a NBS. 
Reforma verejných financií 
Jednou z najvýznamnejších úloh vlády bude reforma verejných financií. 
Vláda pripraví komplexnú analýzu zadlženosti verejného sektora. 
Cieľom fiškálnej politiky vlády bude zníženie podielu verejného dlhu na hrubom domácom produkte počas volebného obdobia. 
Vláda bude realizovať opatrenia zamerané na zvýšenie efektívnosti využívania verejných zdrojov. 
Politika zameraná na zníženie deficitnosti verejných financií vytvorí spolu s reformami v najvýznamnejších výdavkových rezortoch priestor na zníženie odvodov a priamych daní. 
Vláda bude pokračovať v znižovaní miery prerozdeľovania prostredníctvom verejných financií. 
Vláda bude analyzovať možnosti zavedenia rovnej dane. 
Základným prvkom reformy verejných financií bude zavedenie tvrdého rozpočtového obmedzenia v celom okruhu verejných financií. 
Výsledkom bude, že v nijakej oblasti sa nespotrebuje viac zdrojov, ako na ňu bude vyčlenených v rozpočtoch, ktoré schváli NR SR, resp. jednotlivé samosprávne orgány. 
Vláda bude hľadať spôsoby legislatívnej úpravy, aby v Národnej rade SR neboli prijímané zákony s nekrytými rozpočtovými dôsledkami. 
Vláda bude pri riadení verejných financií postupne posilňovať význam strednodobého rozpočtového výhľadu. 
Rozpočet celého okruhu verejných financií bude zostavovaný v metodike Európskej únie. 
Vláda vytvorí legislatívne, administratívne a kontrolné mechanizmy pre efektívne čerpanie zdrojov z fondov EÚ. 
Tie budú súčasťou rozpočtu verejných financií SR. 
Zákon prispeje k stabilizácii príjmov územnej samosprávy. 
Vláda SR predloží nový zákon o rozpočtových pravidlách a pravidlách rozpočtového hospodárenia územnej samosprávy. 
Zákon sprehľadní pravidlá pre plnenie úloh prenesených zo štátnej správy na územnú samosprávu a doplní sústavu zákonov týkajúcich sa územnej samosprávy. 
S cieľom zefektívnenia správy rozpočtových prostriedkov a správy finančných prostriedkov štátu vláda uskutoční kroky na urýchlené dobudovanie systému štátnej pokladnice. 
Súčasťou reformy verejných financií bude aj zásadné sprísnenie poskytovania štátnych záruk. 
Vláda bude využívať štátne záruky iba v nevyhnutných prípadoch na prefinancovanie splatných úverov so štátnymi zárukami, ak to umožní zákon o štátnej pomoci a ak hrozí realizácia záruk z prostriedkov verejných financií. 
Vláda vytvorí systémové legislatívne a inštitucionálne predpoklady pre riešenie medzipodnikovej zadlženosti a s ňou súvisiacich pohľadávok štátu a verejných inštitúcií. 
Vláda pripraví stratégiu riadenia štátneho dlhu, ktorej realizáciou príde k zníženiu nákladov štátneho rozpočtu. 
Dane a odvody 
Vláda bude presadzovať zvýšenie efektívnosti výberu daní a odvodov. 
Prísny, spravodlivý a efektívny výber daní a odvodov bude jedným zo základných predpokladov znižovania ich sadzieb. 
Vláda pripraví legislatívne opatrenia, ktoré zjednodušia sankčný systém v daňovej oblasti. 
Daňové zaťaženie sa bude presúvať z priamych daní na dane nepriame. 
Vláda zjednotí sadzby DPH pred vstupom do EÚ. 
Finančný trh 
Podpora podnikania a konkurencieschopnosti ekonomiky 
Vláda bude podporovať podnikanie a zlepšovať podnikateľské prostredie. 
Vláda sprehľadní pravidlá dotačnej politiky a zároveň dokončí realizáciu schválenej licenčnej politiky. 
Vláda prehodnotí doterajší spôsob podpory malého a stredného podnikania s akcentom na územnú samosprávu a prihraničnú spoluprácu. 
Vláda zabezpečí zavedenie elektronického podpisu. 
Vytvorí podmienky pre elektronický obchod a bude posilňovať dôveru verejnosti k elektronickému obchodovaniu. 
Príprava na členstvo v EÚ 
Vláda pripraví program zameraný na ekonomický rozvoj, v rámci tohto programu vypracuje podprogramy pre jednotlivé sektory. 
Vláda zlepší súčasný stav nedostatočnej ochrany slovenského spotrebiteľa a výrobkov vyrábaných na území SR. 
U dovážaných produktov zabezpečí elimináciu tých, ktoré nespĺňajú kritériá kvality a ktoré neprešli colným a daňovým vysporiadaním. 
Vláda pripraví a realizuje systém ochrany slovenského spotrebiteľa a prostredníctvom legislatívy ho prispôsobí stavu, ktorý bude zodpovedať legislatíve EÚ. 
Boj proti hospodárskej korupcii 
Vláda prijme opatrenia na minimalizáciu možnosti vzniku korupcie a dopracuje systém kontroly zameraný na kontrolu použitia verejných prostriedkov, vrátane prostriedkov plynúcich z EÚ. 
Vláda prijme opatrenia, ktoré zabránia možnosti subjektívneho rozhodovania štátneho zamestnanca vo všetkých oblastiach podnikania. 
Vláda uplatní rovnaký postup pri priznávaní štátnej pomoci a zriadi register prijímateľov štátnej pomoci a register prijímateľov iných investičných stimulov. 
Sieťové odvetvia 
Vláda urýchli liberalizáciu trhu a vytvorí konkurenčné prostredie v energetike. 
Zváži motivačné pravidlá pre využívanie domácich primárnych energetických zdrojov, vrátane využívania obnoviteľných zdrojov energie. 
Správa a privatizácia národného majetku 
Doprava, pošta, telekomunikácie a rozvoj informačnej spoločnosti 
Informačná spoločnosť 
Vláda si uvedomuje výzvy informačného veku. 
Vláda zabezpečí harmonizáciu a štandardizáciu informačných technológií a dátových štruktúr s cieľom vytvorenia podmienok pre prepojenie informačných systémov dopravy, pôšt a telekomunikácií s EÚ 
Vláda pripraví podmienky pre sústredenie kompetencií v oblasti regulácie a koordinácie elektronickej komunikácie a rozvoja informačnej spoločnosti z rôznych orgánov na jeden regulačný orgán. 
Vláda bude klásť dôraz na racionalizáciu nákladov spojených s realizáciou výkonov vo verejnom záujme v železničnej osobnej doprave a verejnej autobusovej doprave. 
Vláda bude požadovať zvýšenie finančnej disciplíny a tvrdé rozpočtové obmedzenie. 
Vláda bude pokračovať v transformácii železníc. 
V oblasti prepravných povolení v cestnej doprave sa realizuje nový transparentný systém založený na princípe nárokovosti pri splnení požadovaných kritérií a podmienok 
Vláda je pritom presvedčená o nevyhnutnosti zavádzať do rezortu pôdohospodárstva, pri rešpektovaní niektorých špecifík, trhové podmienky a slobodnú konkurenciu. 
Pri rešpektovaní špecifík poľnohospodárskej výroby vláda bude podporovať rozvoj voľného trhu s agropotravinovými výrobkami a slobodnú konkurenciu v poľnohospodárskom podnikaní. 
Podporíme urýchlenie legislatívneho, inštitucionálneho a administratívneho dobudovania štruktúr potrebných na výkon Spoločnej poľnohospodárskej politiky. 
Vláda zabezpečí kontinuálne transponovanie legislatívy EÚ pre bezpečnosť potravín a legislatívy politiky kvality a implementácie na podmienky potravinového dozoru v celom reťazci výroby potravín. 
Zefektívnime kontrolu a elimináciu stále rozšíreného zneužívania štátnej pomoci. 
Vláda zásadnejšie prehodnotí doteraz platný dotačný systém podľa kritérií EÚ. 
Podporíme intenzívnu ekonomickú poľnohospodársku výrobu. 
Uplatní transparentný postup pri schvaľovaní podpôr. 
Sprístupnením informácií o poskytnutých dotáciách výrazne obmedzí priestor pre korupciu a klientelizmus v podpornej politike štátu. 
Využívanie a vlastníctvo pôdy 
Vláda podporí doriešenie vlastníckych vzťahov k pôde a rozvoj trhu s pôdou. 
Štát tú časť pôdy, ktorá nebude potrebná ma výstavbu objektov a infraštruktúry celospoločenského významu, prevedie do vlastníctva obce. 
Vláda urýchli a finančne posilní zákonom regulovaný proces vysporiadania vlastníctva pôdy a pripraví komasáciu a proces definitívneho doriešenia vydávania náhradných pozemkov. 
Vláda bude podporovať programy v horších pôdnych a klimatických podmienkach a orientovať sa na mimoprodukčné funkcie poľnohospodárstva a agroturistiky. 
Vláda bude podporovať politiku multifunkčného poľnohospodárstva a jeho krajinotvorné, enviromentálne a kultúrne funkcie, podporovať rozvoj vidieckej infraštruktúry a vidieckeho turizmu. 
V súlade s európskym trendom budeme podporovať rozširovanie výmery ekologického poľnohospodárstva a výroby biopotravín. 
Vláda zruší poplatky za vyňatie pôdy z poľnohospodárskeho pôdneho fondu. 
Lesné a vodné hospodárstvo 
Vláda vypracuje a realizuje projekt transformácie štátnych podnikov lesného hospodárstva v pôsobnosti Ministerstva pôdohospodárstva SR na štátnu akciovú spoločnosť založenú podľa osobitného zákona. 
V oblasti vodného hospodárstva bude vláda legislatívnymi a organizačnými opatreniami zabezpečovať racionalizáciu a efektívnosť pôdohospodárskych činností. 
V oblasti vodovodov a kanalizácií sa vytvoria podmienky pre podporu rozvojových aktivít v regiónoch s nedostatkom prirodzených zdrojov pitnej vody. 
Regionálny rozvoj a bývanie 
Trendy regionálneho rozvoja vo vyspelých štátoch sú založené na využití vnútorných zdrojov regiónu. 
Vláda bude nasledovať tieto trendy. 
Regionálny rozvoj 
Vláda prijme strednodobý komplexný programový dokument rozvoja regiónov, zabezpečí prípravu, prerokovanie a schválenie plánovacích a programových dokumentov v oblasti regionálnej politiky s dôrazom na zlepšenie ekonomickej a sociálnej súdržnosti a prehĺbi uplatňovanie princípu partnerstva. 
Vláda upraví rámcové podmienky regionálneho rozvoja decentralizáciou verejných financií a zavedie nový, efektívnejší systém finančného vyrovnávania sociálno - ekonomických rozdielov vyšších územných celkov. 
Návrh systému finančného vyrovnávania bude zohľadňovať princíp solidarity a motivácie. 
Vláda zvýši administratívnu kapacitu v oblasti regionálnej politiky. 
Finančne podporí rozvoj ľudských zdrojov a inštitucionálnej infraštruktúry regiónov, slúžiacej na realizáciu komplexnej regionálnej politiky. 
Vláda v spolupráci s predstaviteľmi územnej samosprávy vytvorí transparentný inštitucionálny a finančný návrh na kofinancovanie regionálneho rozvoja z prostriedkov štátneho rozpočtu a z fondov EÚ. 
Súčasťou návrhu bude aj kontrolný a monitorovací mechanizmus efektívneho využívania nástrojov podpory regionálneho rozvoja. 
Vláda bude klásť dôraz na prehľadnosť, výkonnosť, spoľahlivosť a efektívnosť monitorovacieho a hodnotiaceho systému. 
Vláda zvýši mieru informovania verejnosti v oblasti regionálnej politiky. 
Bytová politika 
Decentralizáciou kompetencií sa presunula podstatná časť zodpovednosti za rozvoj bývania na obce. 
Bytová politika a príprava územia pre rozvoj bývania je prioritne úlohou obcí a miest. 
Vláda bude naďalej podporovať rozvoj bývania vytváraním legislatívnych, inštitucionálnych a finančných podmienok. 
Ďalšou decentralizáciou verejných financií vláda vytvorí na úrovni obcí lepšie podmienky pre napĺňanie miestnej bytovej politiky. 
Vláda podporí dosiahnutie kritérií európskej úrovne stavania, kvalifikácie firiem, úspor energie a energetickej certifikácie budov. 
Životné prostredie 
Zároveň zabezpečí včasné a úplné informácie o stave životného prostredia a o príčinách a následkoch tohto stavu. 
Vytvorí legislatívne podmienky pre pristúpenie SR k Dohovoru EHK OSN o prístupe k informáciám. 
Inštitucionálne zabezpečenie 
Integrovaná územná ochrana 
Najväčším bohatstvom SR je jej biologická a krajinná diverzita. 
Vláda bude podporovať aj zriadenie cezhraničných chránených území. 
Nová Koncepcia ochrany prírody a krajiny bude obsahovať racionálny systém manažmentu chránených území, prehodnotí ich cieľový stav a navrhne opatrenia a programy starostlivosti tak, aby chránené územia slúžili aj verejnosti. 
Druhová a územná ochrana sa musí výraznejšie presadiť aj mimo osobitne chránených území. 
Ochrana zložiek životného prostredia 
Vybudovanie environmentálnej infraštruktúry je nevyhnutnou podmienkou pre vstup do EÚ. 
Základným východiskom pre elimináciu environmentálnych rizík je kontrola chemickej, biologickej a jadrovej bezpečnosti. 
Vláda bude podporovať vývoj a šírenie výrobkov i služieb šetriacich životné prostredie a v rámci legitímnych trhových nástrojov hľadať možnosti podpory malým a stredným podnikateľom zvyšovať investície do „čistej“ výroby a environmentálnych podnikateľských aktivít. 
SOCIÁLNA OBLASŤ 
Sociálna politika 
Vláda bude pri všetkých reformách venovať osobitnú pozornosť tomu, do akej miery navrhované zmeny prispievajú k zníženiu nezamestnanosti a finančnej náročnosti pre daňovníkov a k posilňovaniu motivácie hľadať prácu. 
Cieľom reforiem v sociálnom systéme je zníženie jeho zneužívania, odstraňovanie byrokracie a potláčanie korupcie. 
Prioritami vlády v sociálnej oblasti je zníženie nezamestnanosti a zvýšenie efektívnosti sociálneho systému. 
Náklady na sociálnu solidaritu budú hradené z jasne pomenovaných zdrojov. 
Dôchodková reforma 
Cieľom reformy je zastaviť demograficky podmienené zvyšovanie vnútorného dlhu priebežne financovaného dôchodkového systému a zvýšiť zaangažovanosť občanov na svojej životnej úrovni v dôchodkovom veku. 
Vláda pripraví legislatívne a finančné predpoklady pre vznik povinného kapitalizačného piliera dôchodkového systému. 
Sporenie prostredníctvom individuálnych účtov vytvorí priestor, aby v budúcnosti o čase svojho odchodu do dôchodku mohol rozhodovať sám občan. 
Správu aktív bude v tomto systéme zabezpečovať súkromný sektor, výber správcu bude v plnej kompetencii občana. 
Sociálne zabezpečenie 
Vláda prehodnotí platné znenie zákona o sociálnom poistení ešte pred nadobudnutím jeho účinnosti. 
Navrhneme zmeny, ktoré sú nevyhnutné pre vybudovanie moderného sociálneho systému. 
Naším zámerom je odstrániť najmä deformácie, ktoré zakladajú neopodstatnené nerovnosti medzi občanmi alebo zavádzajú do sociálneho systému cudzorodé prvky, akým je napríklad nesystémové včlenenie kúpeľnej starostlivosti do sociálneho poistenia. 
V oblasti nemocenského poistenia prijme vláda opatrenia zamedzujúce zneužívaniu systému. 
Cieľom reformy poistenia v nezamestnanosti bude posilnenie princípu zásluhovosti (poistného princípu) a princípu osobnej zodpovednosti občana za vlastnú pracovnú a sociálnu situáciu. 
V oblasti aktívnej politiky trhu práce bude vláda presadzovať princíp návratnosti a projektového financovania. 
Vláda považuje pružný trh práce schopný reagovať na hospodársky vývoj za nevyhnutnú podmienku znižovania nezamestnanosti. 
Zmeny budú navrhnuté v súlade s európskou legislatívou tak, aby tieto zákony neboli prekážkou zvyšovania zamestnanosti a ekonomického rastu a zvýšili flexibilitu trhu práce. 
Vláda navrhne prijatie nového zákona o rodine. 
Zároveň navrhne zákonné riešenie ochrany práv detí. 
Vláda v každom prípade prijme kroky na zvýšenie motivácie rodičov a ich detí študovať, respektíve skutočne plniť povinnú školskú dochádzku. 
Sociálne služby 
Vláda zabezpečí implementáciu koncepcie integrácie zdravotne postihnutých do života, aby mohli pracovať a plnohodnotne sa zúčastňovať na živote spoločnosti. 
Zavedieme stanovenie základných štandardov na financovanie a kvalitu sociálnych služieb, systém udeľovania licencií a kontroly, zrovnoprávnenie pre všetky inštitúcie poskytujúce sociálne služby. 
Decentralizačné opatrenia budú vecne aj časovo nadväzovať na fiškálnu decentralizáciu. 
Vláda považuje štíhlejší, funkčnejší a menej náročný verejný sektor za nevyhnutnú podmienku úspešnej správy vecí verejných. 
Vzhľadom na dôležitosť kvality verejných zamestnancov a význam osobných nákladov vláda bude pokračovať v reforme verejnej a štátnej služby. 
v prioritných oblastiach verejného záujmu musí byť verejný sektor schopný konkurovať súkromnému sektoru pri získavaní a udržaní kvalitných ľudských zdrojov 
Prijatie novely zákona o štátnej službe umožní okrem iného zamestnanie špičkových odborníkov v ústredných štátnych orgánoch za adekvátneho mzdového ohodnotenia a odstráni nepružnosť zamestnávania v štátnej službe. 
Vláda si uvedomuje, že súčasťou problémov v rezorte zdravotníctva a dôvodom nespokojnosti obyvateľstva je vysoká miera korupcie. 
Zdravotná starostlivosť a zdravotné poistenie 
Vláda pripraví legislatívne riešenia základných zdravotníckych zákonov. 
Na jeho základe sa bude financovať tzv. solidárny balík, ktorého súčasťou bude aj financovanie siete rýchlej zdravotnej pomoci. 
Na jeho základe sa bude financovať zdravotná starostlivosť nad rámec tzv. solidárneho balíka. 
Vláda sa zároveň zaväzuje presadiť v zdravotníctve tvrdé rozpočtové obmedzenie tak, aby od roku 2004 nedochádzalo k tvorbe nového dlhu. 
Ďalšie inštitucionálne a legislatívne reformy 
Vláda bude presadzovať zrušenie systému maximálnych cien a zmenu kategorizácie úhrady liekov tak, aby obsahom solidárneho balíka bola v každej anatomicko - terapeutickej skupine aspoň jedna účinná látka. 
Vláda pripraví transformáciu štátnych zdravotných ústavov na inštitúcie verejného zdravotníctva so zvýraznením opatrení zameraných na zníženie, resp. vylúčenie rizika poškodenia zdravia. 
Vláda pripraví nový zákon o prírodných liečivých zdrojoch, o prírodných liečebných kúpeľoch a o prírodných minerálnych vodách. 
Vláda zabezpečí novelu Zákonníka práce a zákona o verejnej službe tak, aby umožnila individuálnu diferenciáciu miezd a mobilitu zamestnancov v zdravotníckych zariadeniach. 
Vláda pripraví legislatívny rámec inštitucionálneho vzdelávania zdravotníckych pracovníkov prostredníctvom rezortu školstva s možnosťou postgraduálnej prípravy pracovníkov v zdravotníctve v školách a inštitúciách, ktoré získajú akreditáciu pre príslušný typ vzdelávania. 
Vláda predloží zákon o zdravotníckych povolaniach a zariadeniach definujúci úlohy poskytovateľov a zdravotníckych pracovníkov. 
Výchova a vzdelávanie 
Vzdelanie sa stáva kľúčom k životnému úspechu, najlepšou investíciou do budúcnosti, účinnou prevenciou pred nezamestnanosťou, zločinnosťou, drogami. 
Kľúčové miesto vo vzdelávaní zastáva škola. 
Škola sa musí stať v regióne kultúrnym, športovým a spoločenským centrom obecnej komunity. 
Podporením priestupnosti školského systému v oblasti prechodu žiakov na vyšší stupeň školy bez prijímacích skúšok, vláda minimalizuje podmienky na korupciu v školstve. 
V súlade s medzinárodnými trendmi pripraví novú koncepciu celoživotného vzdelávania. 
Regionálne školstvo 
Legislatívnym základom bude vládou vypracovaný návrh moderného zákona o výchove a vzdelávaní. 
Podporí v rámci krajín EÚ kompatibilnosť v oblasti vzájomného uznávania dokladov o dosiahnutí určitého stupňa vzdelania. 
Zavedie štátnu maturitnú skúšku na stredných školách. 
Súčasne podporí profesionalizáciu štátnej školskej inšpekcie. 
Vláda bude zvyšovať prostriedky na vzdelávanie, aby sa postupne priblížili priemernej hodnote podielu z HDP v krajinách EÚ. 
V osobnosti a profesionalite učiteľa vidí vláda kľúčový prvok rozvoja školského systému. 
Vysoké školstvo 
Vláda podporí rozvoj základného a aplikovaného výskumu na vysokých školách ako nevyhnutnej podmienky na poskytovanie kvalitného vysokoškolského vzdelávania a na zabezpečenie dlhodobo udržateľného rozvoja spoločnosti. 
Na preklenutie rozdielov vo vzdelanostnej úrovni a štruktúre sa vláda zaväzuje v prvom roku volebného obdobia k vytvoreniu univerzity pre vysokoškolskú prípravu občanov maďarskej národnosti. 
Veda a technika 
Mládež a šport 
Vláda bude podporovať organizovanie významných športových podujatí v SR. 
Právo na prístup ku kultúrnym hodnotám je jedným z dôležitých práv všetkých občanov. 
Vláda zdokonalí transparentný systém financovania cirkví a náboženských spoločností. 
Ekonomické a inštitucionálne nástroje 
Ochrana kultúrneho dedičstva a duševného vlastníctva 
Vláda bude zabezpečovať realizáciu Stratégie rozvoja slovenského knihovníctva. 
Mediálna politika 
Vláda pripraví nový mediálny zákon. 
Navrhne systém transparentného financovania mediálneho prostredia. 
Vláda vytvorí legislatívne a ekonomické podmienky pre ochranu a sprístupnenie audiovizuálneho dedičstva v súlade s príslušnými medzinárodnými dohovormi. 
Vláda pripraví koncepciu legislatívnych opatrení a ekonomickú stratégiu pre digitalizáciu televízneho a rozhlasového vysielania. 
Propagácia slovenskej kultúry v zahraničí 
4. 
BEZPEČNÝ A EFEKTÍVNY ŠTÁT 
A. 
Vláda považuje za jednu zo svojich priorít dôslednú reformu súdnictva, posilňovanie vymožiteľnosť práva a zásadnú zmenu v trestnej politike štátu. 
Po analýze a vyhodnotení doterajších skúseností s pilotnými prevádzkami vláda vytvorí podmienky na jeho rozšírenie na všetky súdy. 
Vláda prehodnotí systém výkonu správy súdov, ktorý príliš zaťažuje sudcov administratívnymi činnosťami, osobitne pri štátnej správe jednotlivých súdov. 
Zavedenie inštitútu manažéra súdu zníži počet funkcionárov súdov, ktorí obmedzene vykonávajú súdnictvo. 
Status sudcov 
Nezávislosť sudcov a záruky jej zabezpečenia sú jednou stranou mince. 
Inštitút zahladenia odsúdenia by nemal mať účinok opätovného nadobudnutia "bezúhonnosti". 
Cieľom rekodifikácie trestného práva bude prísnejší postih páchateľov násilných trestných činov a moderný trestný proces, ktorý bude rýchly a efektívny. 
Nárast služobných činností sa zabezpečí najmä prehodnotením existujúcich funkčných miest zo zabezpečovacích služieb. 
Legislatíva a legislatívny proces 
Osobitnú pozornosť bude vláda venovať legislatíve a legislatívnemu procesu. 
Okrem rekodifikácie trestného práva vláda dopracuje legislatívny zámer rekodifikácie súkromného práva a na jeho základe vypracuje dlhodobý plán postupného vypracovania nových právnych predpisov. 
B. 
Vnútorná bezpečnosť a verejná správa 
Zároveň bude vláda zdôrazňovať a vytvárať podmienky na zvyšovanie vedomia zodpovednosti občanov za vlastnú a všeobecnú bezpečnosť. 
Vnútorná bezpečnosť 
Vytvorí potrebné podmienky pre realizáciu tejto koncepcie. 
Vytvorí mechanizmy na získavanie a vyhodnocovanie informácií a odhaľovanie týchto prípadov. 
Pôjde najmä o precíznejšiu personálnu prácu, efektívnejšie využitie ich vlastných kontrolných a inšpekčných mechanizmov, ale tiež o uplatňovanie nových špecifických protikorupčných postupov. 
Vláda pripraví aktualizáciu národnej stratégie prevencie kriminality a vytvorí legislatívne podmienky na jej realizáciu. 
Prijme systém finančnej podpory preventívnych projektov. 
Na zlepšenie komunikácie s verejnosťou sa zavedú pravidelné stretnutia funkcionárov polície s občanmi. 
V Policajnom zbore sa zmení systém hodnotenia práce, ktorý bude akcentovať mieru spokojnosti občanov s činnosťou polície. 
Osobitnú pozornosť bude vláda venovať vytváraniu podmienok pre činnosť Hasičského a záchranného zboru ako základnej zložky integrovaného záchranného systému. 
Verejná správa 
Vláda zabezpečí uvedenie nového registra obyvateľov do prevádzky. 
C. 
Obrana štátu 
Slovenská republika sa nachádza v tomto globálnom bezpečnostnom prostredí. 
Kolektívna obrana 
Vláda bude naďalej podporovať účasť Ozbrojených síl SR v mierových misiách a operáciách na podporu mieru a na boji proti terorizmu, s dôrazom na operácie pod vedením NATO. 
Vláda však v tejto súvislosti zastáva názor, že NATO i naďalej zostane hlavnou inštitúciou, prostredníctvom ktorej budú európski a severoamerickí spojenci i naďalej riešiť bezpečnostné otázky transatlantického rozmeru. 
Reforma ozbrojených síl 
Vláda bude presadzovať takú reformu Ozbrojených síl Slovenskej republiky, ktorá bude najefektívnejšie zabezpečovať ochranu pred možným ohrozením nášho štátu a jeho občanov. 
Vláda bude preto v tomto volebnom období osobitne dbať na schopnosť komunikácie, výcvik, vyzbrojenie, zabezpečenie strategickej prepravy a udržateľnosť špeciálnych jednotiek rýchlej reakcie. 
Vláda zabezpečí prepojenie národného obranného plánovania s obranným plánovaním NATO. 
Do roku 2006 vláda dokončí plnú profesionalizáciu Ozbrojených síl SR. 
Jeho základnými zložkami budú školy odborného výcviku, poddôstojnícka akadémia a akadémia obrany. 
Vláda sa bude usilovať o postupné zapájanie kapacít nášho obranného priemyslu do štruktúr európskeho obranného priemyslu. 
V procese obstarávania bude vláda dbať na transparentný systém nakladania s majetkom štátu. 
Vláda bude presadzovať zásady efektívneho a civilného riadenia ozbrojených síl. 
Proces optimalizácie a scivilňovania štruktúr rezortu ministerstva bude pokračovať. 
D. 
Zahraničná politika 
Vláda bude venovať pozornosť aj ďalším súčastiam slovenskej zahraničnej politiky, medzi ktoré patria viaceré oblasti dvojstrannej a mnohostrannej diplomacie, otázky ľudskej dimenzie, ekonomický rozmer diplomacie, optimalizácia zahraničnej služby. 
Európska únia 
Strategickým cieľom SR je členstvo v EÚ. 
Koordináciu európskej politiky štátu ako súčasti zahraničnej politiky bude zabezpečovať MZV SR v úzkej spolupráci s ostatnými ústrednými orgánmi štátnej správy. 
Vláda vytvorí podmienky pre uskutočnenie úspešného referenda o vstupe do EÚ, ktoré bude dokumentovať udržanie širokej podpory verejnosti tomuto historickému kroku. 
Preto samotné pozvanie nebude dôvodom pre sebauspokojenie. 
Vláda bude i po vstupe Slovenskej republiky do NATO podporovať politiku otvorených dverí Aliancie a posilnenia väzieb s partnerskými krajinami. 
Vzťahy so susednými štátmi a cezhraničná spolupráca 
Vláda využije všetky možnosti na zintenzívnenie stykov s Poľskom a Maďarskom a je pripravená aktívne sa podieľať na efektívnom a pragmatickom fungovaní vyšehradskej spolupráce. 
Trvalá pozornosť bude venovaná rozvoju vzťahov s Ukrajinou, ktorá je naším najväčším susedom. 
Ďalšie oblasti dvojstrannej a mnohostrannej diplomacie 
Primeraná pozornosť bude venovaná rozvíjaniu vzťahov s krajinami Ázie, Afriky a Latinskej Ameriky. 
Slovenská republika sa zapojí do snáh medzinárodného spoločenstva zameraných na riešenie globálnych problémov, ako sú boj proti organizovanému zločinu, medzinárodný terorizmus, ekologické riziká. 
Konkrétnym príspevkom k prevencii konfliktov a k udržaniu mieru bude aj naďalej aktívna účasť v medzinárodných mierových operáciách. 
Pri realizácii zahraničnej politiky bude vláda SR venovať stálu pozornosť otázkam ľudskej dimenzie. 
Optimalizácia zahraničnej služby 
Vláda pripraví legislatívny rámec pre zabezpečenie efektívnej činnosti zahraničnej služby, čo predpokladá aj zohľadnenie jej špecifík. 
Jednou z podmienok vysoko profesionálneho výkonu zahraničnej služby je pritom realizácia kvalitnej personálnej politiky v rezorte zahraničných vecí. 
III. 
Vláda Slovenskej republiky prizýva spoluobčanov k spolupráci. 
Máme spoločnú príležitosť napísať vynikajúcu kapitolu slovenských dejín. 
Slovensko má dôvod na sebavedomie. 
V uplynulých rokoch ukázalo silný vzťah k demokratickým hodnotám a silu riešiť mnohé problémy. 
