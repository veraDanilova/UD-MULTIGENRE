Delia floralis 
Delia floralis — від караткавусых двухкрылых з сямейства Anthomyiidae. 
Падобная на Delia radicum, адрозніваючыся большымі памерамі (7-8 мм); жоўта-шэрая, крылы празрыстыя, жаўтлявыя з жоўтымі жылкамі. 
Жыве ў Еўропе (ад поўначы Скандынавіі да Сярэдняй Еўропы), Паўночна-Усходнім Кітаі, паўднёвай Карэі, Японіі і Паўночнай Амерыцы. 
У Расіі сустракаецца паўсюдна акрамя арыдных тэрыторый і тундры. 
Каты (род) 
Delia radicum 
Delia radicum — від караткавусых двухкрылых з сямейства Anthomyiidae. 
Від падобны на Delia floralis, адрозніваючыся наступнымі прыкметамі. 
Самец цёмна-папялістага колеру з шырокімі цёмнымі палосамі на спінцы; праз усе брушка праходзіць шырокая чорная падоўжная паласа, на ўсіх сегментах — вузкая папярочная палоска. 
Самка буйней, больш светлага попельна-шэрага колеру. 
Жыве ў Еўропе ад Скандынавіі да Іспаніі, у Паўночнай Афрыцы, Кітаі, Японіі, завезены ў Паўночную Амерыку. 
У Расіі сустракаецца паўсюдна, акрамя тундры. 
Чэмпіянат свету па футболе 2002 
XVII чэмпіянат свету па футболе (31.5–30.6.2002, Паўднёвая Карэя/Японія). 
Чэмпіён — зборная каманда Бразіліі. 
Упершыню спаборніцтва такога маштабу праходзіла ў Азіі і ўпершыню адначасова ў двух краінах. 
Рашэнне аб выбары месца правядзення чэмпіянату свету было прынята міжнароднай федэрацыяй футбола ФІФА у Цюрыху ў маі 1996 года (папярэдне, і ў лістападзе таго ж года - канчаткова). 
Першапачаткова на права правядзення турніру прэтэндавалі ўсяго 2 краіны - Карэя і Японія, паасобку. 
Але 31 мая 1996, каб не абвастраць і без таго напружаныя адносіны паміж дзвюма краінамі, кангрэс ФІФА прыняў сапраўды «саламонава рашэнне», аб'яднаўшы заяўкі, хоць былі і праціўнікі такога выбару, у прыватнасці тагачасны прэзідэнт ФІФА Жаао Авеланж. 
Нягледзячы на якасную арганізацыю чэмпіянату свету 2002, у далейшым ФІФА мае намер не практыкаваць сумеснага правядзення турніраў пад сваёй эгідай. 
Афіцыйны мяч турніру - Adidas Fevernova. 
Чавускі раён 
Чавускі раён — адміністрацыйная адзінка ў складзе Магілёўскай вобласці. 
На поўначы мяжуе з Дрыбінскім, на захадзе — з Слаўгарадскім і Быхаўскім, на ўсходзе — з Мсціслаўскім і Чэрыкаўскім раёнамі. 
Раён займае частку Аршанска-Магілёўскай раўніны. 
У фарміраванні рэльефу галоўную ролю адыграў Сожскі ледавік і яго водна-ледавіковыя патокі. 
Тэрыторыя раёна раўнінна-узгорыстая, мае агульны нахіл з поўначы на поўдзень. 
Плошча — 1471 км², з іх ралля — 53006 га, лугі — 27500 га, лясы — 44780 га, балоты — 3790 га, вадаёмы — 1780 га. 
Асноўныя рэкі — Проня з прытокамі Бася і Раста. 
Горад Чавусы — цэнтр Чавускага раёна, размешчаны на рацэ Бася. 
Знаходзіцца на адлегласці 41 км ад Магілёва, у 5 км ад чыгуначнай станцыі Чавусы на лініі «Магілёў-Крычаў». 
Горад вядомы з сярэдзіны XVI стагоддзя як вёска Чаўсавічы. 
З 1589 года ў Магілёўскай эканоміі. 
З 1604 года населены пункт набыў статус горада. 
У 1634 годзе горад атрымаў магдэбургскае права. 
З 1924 года горад — цэнтр раёна. 
У дарэвалюцыйны час горад Чавусы быў цэнтрам аднайменнага павета. 
Насельніцтва раёна складае 29,7 тыс. чалавек. 
Усяго акрамя Чавусаў налічваецца 172 сельскіх населеных пункта. 
Прадпрыемствы горада выпускаюць малочную прадукцыю, ажыццяўляюць першасную апрацоўку лёну, вырабляюць будаўнічыя матэрыялы. 
Горад Чавусы — вузел аўтадарог на Магілёў, Крычаў, Мсціслаў, Чэрыкаў. 
Чарльз Рыхтэр 
Чарльз Фрэнсіс РЫХТЭР (англ.: Charles Francis Richter; 26 красавіка 1900—30 верасня 1985) — амерыканскі сейсмолаг. 
Доктар тэарэтычнай фізікі (1928) і прафесар сейсмалогіі (да 1970) у Каліфарнійскім тэхналагічным універсітэце. 
Стваральнік шкалы сілы землятрасенняў (1935), аўтар кніг і прац па сейсмалогіі. 
Праціўнік распрацоўкі метадаў прадказання землятрусаў, прыхільнік лепшага вывучэння механізмаў землетрасенняў і пазбягання рызыкі наступстваў. 
Шырока супрацоўнічаў з др. Б. Гутэнбергам. 
Фёдар Іванавіч Шмакаў 
Фёдар Іва́навіч Шма́каў (1 сакавіка (16 лютага) 1917, Петраград, Расійская імперыя — 2 мая 2009, Віцебск, Беларусь), беларускі акцёр, рэжысёр.
Народны артыст Беларусі (1959). 
Народны артыст СССР (1975). 
У 1939 годзе скончыў Ленініградскі тэатральны інстытут (курс В.Мяркур'ева). 
Пасля заканчэння інстытуту працаваў у Дзяржаўным рускім драматычным тэатры Беларусі ў Магілёве, з 1941 — у БДТ-2, выкладаў у студыях пры тэатры. 
У 1944 годзе працаваў у франтавой тэатральнай брыгадзе. 
Больш за шэсцьдзесят год працаваў у трупе Нацыянальнага акадэмічнага тэатра імя Якуба Коласа. 
На яго творчым рахунку каля 200 роляў у тэатры і каля 30 роляў у кіно. 
Узнагароджаны Дзяржаўнай прэміяй БССР (1968), прэміяй «За духоўнае адраджэнне», прызам Беларускага саюза тэатральных дзеячаў «Крыштальная Паўлінка», ордэнамі «Знак Пашаны», Працоўнага Чырвонага Сцяга, Дружбы народаў, медалем Францыска Скарыны. 
Ганаровы грамадзянін Віцебска. 
2 мая 2009 года пасля хваробы памёр. 
Ролі ў тэатры 
Тэатральныя пастаноўкі 
Фільмаграфія 
Іван Львовіч Глінскі 
Іван Львовіч Глінскі (каля 1460 — да 1522) — згадваецца з 1482 г., намеснік ожскі і пераломскі (1495 г.), харунжы земскі (1501 г.), ваявода кіеўскі (1505 г.) і новагародскі (1507 г.). 
Асноўныя маёнткі меў у Кіеўскім павеце. 
Падтрымаў малодшага брата Міхаіла ў час мяцяжу Глінскіх 1508 г. супраць вялікага князя ВКЛ Жыгімонта Старога, разам з ім з'ехаў у Вялікае Княства Маскоўскае, дзе атрымаў Мядынь. 
Пасля арышту Міхаіла істотнай ролі у палітычных падзеях не адыгрываў. 
Яго сын Аляксандр і іншыя дзеці памерлі маладым. 
Нясвіжскае княства 
Нясвіжскае княства — феадальнае зямельнае ўладанне князёў Радзівілаў у XVI—XVIII стст. у Навагрудскім ваяводстве з цэнтрам у Нясвіжы. 
У 1547 г. Радзівіл Чорны атрымаў ад імператара Карла V княжацкі тытул «Свяшчэннай Рымскай імперыі» (-«князь на Алыцы і Нясвіжы»), які ў 1549 быў прызнаны таксама вялікім князем ВКЛ. 
3 гэтага часу да сваіх Нясвіжскіх маёнткаў Радзівілы ужывалі назву — "Нясвіжскае княства". 
У пачатку 1560-х гадоў у Нясвіжскім княстве праведзена валочная памера. 
М. Радзівіл Чорны зрабіў невялікія зямельныя набыцці ў ваколіцах Нясвіжа (землі сяла Ліпа). 
У буйную латыфундыю Нясвіжскае княства пераўтварыў сын Чорнага — М. К. Радзівіл Сіротка. 
У 1566—87 ён набыў у прыватных уласнікаў Ліпу, Свержань, Алекавічы, Лань, Кукавічы, Юшавічы, Задзвею, Быхаўшчыну, Салтанаву Гаць і інш. 
У 1568—69 да яго ў спадчыну перайшло і далучана да Нясвіжскага княства Мірскае графства. 
У 1587 гэта латыфундыя падзялялася на 7 ключоў — Нясвіжскі, Мірскі, Свержанскі, Быхаўтычынскі, Чанавіцкі, Салтанаўскі, Затур'янскі і налічвала каля 40 сёл. 
У 1587—1602 набыты і далучаны да Нясвіжскага княства Белікі, Кунаса, Мікалаеўшчына, Гарадзея, Maгiльна, Лунін, Андрушы, Атцэдаі інш. 
На поўдні Нясвіжскае княства межавала з Клецкім княствам Радзівілаў. 
На аснове Нясвіжскага княства ў 1586 быў створаны буйны маярат — Нясвіжская ардынацыя, правы на якую перадаваліся ў спадчыну старэйшаму прадстаўніку Радзівілаў па мужчынскай лініі. 
Мандурыя 
Мандурыя (італ.: Manduria) — камуна ў Італіі, размяшчаецца ў рэгіёне Апулія, падпарадкоўваецца адміністрацыйнаму цэнтру Таранта. 
Насельніцтва складае 31742 чалавек (2008 г.), шчыльнасць насельніцтва складае 163 чал./км². 
Займае плошчу 197 км². 
Паштовы індэкс — 74024. 
Тэлефонны код — 099. 
Заступнікам населенага пункта лічыцца святы Papa Gregorio I.. 
Дынаміка насельніцтва: 
Карозія 
Карозія (ад лац.: Corrosio) — самаадвольнае разбурэнне металаў у выніку хімічнага або фізіка-хімічнага ўзаемадзеяння з навакольным асяроддзем.
У агульным выпадку гэта разбурэнне любога матэрыялу: метал, кераміка, дрэва або палімер. 
Прычынай карозіі служыць тэрмадынамічная няўстойлівасць канструкцыйных матэрыялаў да ўздзеяння рэчываў, якія знаходзяцца ў кантактуемым з імі асяроддзі. 
Прыклад - кіслародная карозія жалеза ў вадзе: 4Fe + 6НО + ЗО = 4Fe(OH). 
Гідратаваны аксід жалеза Fe(OН) з'яўляецца іржой. 
У паўсядзённым жыцці для сплаваў жалеза (сталей) часцей выкарыстоўваюць тэрмін «іржаўленне». 
Менш вядомыя выпадкі карозіі палімераў. 
У дачыненні да іх існуе паняцце «старэнне», аналагічнае тэрміну «карозія» для металаў. 
Напрыклад, старэнне гумы з-за ўзаемадзеяння з кіслародам паветра або разбурэнне некаторых пластыкаў пад уздзеяннем атмасферных ападкаў, а таксама біялагічная карозія. 
Плеяды (міфалогія) 
Плеяды (стар.-грэч.: Πλειάδες) — у старажытнагрэчаскай міфалогіі 7 сясцёр, дачок Атланта і акіяніды Плеёны (дачкі Акіяна): Алкіёна, Меропа, Келена, Электра, Стэропа, Тайгета, Мая. 
Усе былі ў шлюбе з багамі, акрамя Меропы — жонкі Сізіфа. 
Паводле пашыранага міфа, плеяды, каб выратавацца ад пераследванняў закаханага ў іх паляўнічага Арыёна, папрасілі дапамогі ў багоў. 
Багі ператварылі плеяды і Арыёна ў аднайменныя сузор'і. 
Пераноснае значэнне слова "плеяда" — група выбітных людзей. 
Статыстычная механіка 
Статыстычная механіка — раздзел статыстычнай фізікі, які вывучае метадамі тэорыі імавернасцей паводзіны сістэм, якія складаюцца з (адвольнага) канечнага ліку часціц. 
Упершыню класічную статыстычную механіку адной часціцы разгледзеў Макс Борн ў 1955 годзе . 
Статыстычная дынаміка сістэмы палёў выходзіць за рамкі статыстычнай механікі і адносіцца да статыстычнай тэорыі поля. 
Тым самым статыстычная фізіка фактычна дзеліцца на статыстычную механіку і статыстычную тэорыю поля. 
Статыстычную механіку звычайна дзеляць на раўнаважную і нераўнаважную. 
Паслядоўная пабудова раўнаважнай статыстычнай механікі была ажыццёўлена Дж. У. Гібсам ў 1902 годзе, а паслядоўная пабудова нераўнаважнай статыстычнай механікі была выканана Н. Н. Багалюбавым ў 1946 годзе. 
Пры апісанні сістэм у рамках статыстычнай механікі выкарыстоўваецца паняцце сярэдняга па ансамблі. 
Асноўнымі ўраўненнямі статыстычнай механікі з'яўляюцца ўраўненні Ліўвіля і ланцужок ураўненняў Багалюбава. 
Архітэктура Адраджэння 
Архітэктура Адраджэння — перыяд развіцця архітэктуры ў еўрапейскіх краінах з пачатку XV да пачатку XVII стагоддзя, у агульнай плыні Адраджэння і развіцця асноў духоўнай і матэрыяльнай культуры Старажытнай Грэцыі і Рыма. 
Гэты перыяд з'яўляецца пераломным момантам у гісторыі архітэктуры, асабліва ў адносінах да папярэдняга архітэктурнага стылю, да готыкі. 
Готыка ў адрозненне ад архітэктуры Адраджэння шукала натхненне ва ўласнай інтэрпрэтацыі класічнага мастацтва. 
Асаблівае значэнне ў гэтым кірунку надаецца формам антычнай архітэктуры: сіметрыі, прапорцыі, геаметрыі і парадку складовых частак, пра што навочна сведчаць ацалелыя ўзоры рымскай архітэктуры. 
Складаная прапорцыя сярэднявечных будынкаў змяняецца спарадкаваным размяшчэннем калон, пілястраў і вершніка, на змену несіметрычным абрысам прыходзіць паўкруг аркі, паўсфера купала, нішы, эдыкулы. 
Архітэктура зноў становіцца ордарнай. 
Развіццё архітэктуры 
Адраджэння прывяло да новаўвядзенняў у выкарыстанні будаўнічых тэхнік і матэрыялаў, да развіцця архітэктурнай лексікі. 
Важна адзначыць, што рух адраджэння характарызуецца адыходам ад ананімнасці рамеснікаў і з'яўленнем персанальнага стылю ў архітэктараў. 
Вядома няшмат майстроў, што пабудавалі творы ў раманскім стылі, а таксама архітэктараў, што збудавалі цудоўныя гатычныя саборы. 
У той час як творы эпохі Адраджэння, нават невялікія будынкі ці проста праекты былі акуратна задакументаваны з самага свайго з'яўлення. 
Іосіф Іосіфавіч Васілеўскі 
Іосіф Іосіфавіч Васілеўскі (25 лістапада (8 снежня) 1911, Юзаўка — 20 красавіка 1994, Мінск) — рускі паэт. 
Нарадзіўся ў сям'і рабочага. 
Скончыў аршанскія педагагічныя курсы ў 1930, тэатральна-драматычныя курсы ў Мінску ў 1932 годзе. 
Працаваў акцёрам Віцебскага тэатра драмы, супрацоўнікам газеты «Ленінскі прызыў» у Оршы, акцёрам-байцом тэатра Беларускай ваеннай акругі, акцёрам тэатраў у Смаленску, Жытоміры, Бранску, Днепрадзяржынску, Ленінагорску, Усць-Каменагорску, Разані, Іжэўску, Калузе. 
З 1967 года ў Мінску. 
Друкаваўся з 1932 года. 
Аўтар зборнікаў вершаў, вершаваных кніг для дзяцей. 
Пераклаў на рускую мову творы многіх беларускіх паэтаў, у тым ліку Я. Купалы, Я. Коласа, П. Броўкі, М. Танка, А. Куляшова, П. Панчанкі і іншых. 
Член Саюза пісьменнікаў СССР (1957). 
Узнагароджаны медалямі СССР, Ганаровай граматай Прэзідыума ВС БССР. 
Грунт (значэнні) 
Грунт (ст.-белар. кгрунтъ,грунтъ ад ням.: Grund — глеба, зямля, аснова) — горныя пароды і глебы, якія залягаюць у верхняй частцы зямной кары, пераважна ў зоне выветрывання, знаходзяцца ў сферы ўздзеяння вытворчай дзейнасці чалавека і могуць быць скарыстаныя ў якасці падмуркаў, асяроддзя і матэрыялаў для розных збудаванняў. 
Аблога Вены 
Аблога Вены 1529 года — першая спроба Асманскай імперыі захапіць сталіцу Аўстрыі Вену. 
Праваленая туркамі аблога Вены адзначыла канец імклівай экспансіі Асманскай імперыі ў Цэнтральную Еўропу; тым не менш, яшчэ цэлых 150 гадоў працягваліся сутыкненні, якія дасягнулі свайго апагею ў 1683 годзе, калі адбылася Венская бітва. 
Кавыль 
Кавы́ль ("Stipa") — род кветкавых раслін сямейства злакаў. 
Шматгадовыя, радзей аднагадовыя, шчыльнакустовыя расліны з моцным голым сцяблом вышынёй 30—150 см. 
Лісце вузкае, складзенае ўздоўж, шылападобнае. 
Суквецці — сціснутая або слабараскіданая мяцёлка з аднакветнымі двухполымі каласкамі. 
Плод — зярняўка. 
Адрозніваецца каля 300 відаў. 
Пашыраны ва ўмерана цёплых, субтрапічных і горных раёнах тропікаў абодвух паўшар'яў. 
Асноўныя расліны стэпаў, прэрый, пампасаў і паўпустынь. 
Кармавыя, прамысловыя, дэкаратыўныя расліны. 
Дзень Святога Іштвана 
Дзень Святога Іштвана — асноўнае дзяржаўнае свята Венгрыі. 
20 жніўня 1000 года, Іштван I Святы быў каранаваны на венгерскі прастол, стаўшы, такім чынам, першым каралём Венгрыі. 
У часы кіравання Іштвана I (1000—1038) венгры прынялі хрысціянства, племянны падзел краіны быў заменены адміністрацыйна-тэрытарыяльнымі акругамі (каралеўскімі камітатамі). 
У 1083 годзе Іштван I быў кананізаваны, а Папа Рымскі Рыгор VII абвясціў 20 жніўня святочным днём. 
Хоць гэта свята ў Венгрыі ва ўсе часы было вельмі папулярным, у гісторыі дзяржавы здараліся перыяды, калі яно было забаронена. 
Так, напрыклад, свята не адзначалася падчас прыгнечання Венгерскага паўстання ў 1848—1849 гадах, а таксама ў той час, калі Венгрыя была часткай сацыялістычнага лагера. 
Свята было зноў прызнаны дзяржаўным толькі ў 1991 годзе. 
Гэты дзень традыцыйна адзначаецца масавымі гуляннямі, разнастайнымі фестывалямі, феерверкамі і тэатралізаванымі паказамі на тэму нацыянальнай гісторыі з абавязковымі чардашам і гуляшом. 
Інстытут біялогіі АН БССР 
Інстытут біялогіі АН БССР - першая ў Беларусі акадэмічная ўстанова ў галіне біялагічных навук, дала пачатак Аддзяленню біялагічных навук. 
Інстытут быў утвораны 29 сакавіка 1931 года на базе кафедр батанікі, заалогіі, фізіялогіі і эксперыментальнай біялогіі Беларускай акадэміі навук. 
З моманту заснавання да 1947 г. меў назву Інстытут біялагічных навук. 
3 1936 года - ў складзе "Аддзялення матэматычных і прыродазнаўчых навук" АН БССР, з 1940 - у "Аддзяленні прыродазнаўчых і сельскагаспадарчых навук". 
Перарваў сваю дзейнасць у гады Вялікай Айчыннай вайны. 
У 1947 быў адноўлены як Інстытут біялогіі АН БССР. 
З 1947 па 1958 уключна — у "Аддзяленні біялагічных, сельскагаспадарчых і медыцынскіх навук", у 1959-1963 - у Аддзяленні біялагічных навук. 
У гербарыі Інстытута біялогіі у 1938 г. налічвалася звыш 13 тысяч экземпляраў кветкавых раслін. 
Быў таксама распачаты збор лішайнікаў. 
У перадваенныя гады у фондавых калекцыях Інстытута біялагічных навук захоўвалася каля 4 тысяч экземпляраў скурак млекакормячых і да 6 тысяч экземпляраў птушак. 
Быў сабраны вялікі матэрыял па рэптыліях, амфібіях і рыбах. 
Налічвалася а 200 тысяч экземпляраў насякомых. 
Скарб-пярэварацень 
Скарб-пярэварацень - элемент беларускага фальклору і міфалогіі; паклады каштоўных металаў ці дарагіх камянёў, якія маглі ператварацца ў нічым не прыметныя рэчы ці ў жывых істот. 
У адным паданні багаты брат кідае беднаму ў акно дохлага сабаку, а той ператвараецца ў вялікі скарб. 
У другім апавяданні чалавека пачаў трывожыць па начах дэманічны гаворачы баран, які вылазіў з-пад печы. 
Падарожны, які папрасіўся пераначаваць да гаспадара, стукнуў барана кіем па лобе, і той рассыпаўся на золата. 
Гэта быў клад, шмат гадоў схаваны і зачараваны нейкім ведзьмаром. 
Скарб мог таксама з'явіцца на зямлі ў выглядзе жанчыны, чорнага казла ці карліка. 
Чарніца (прыток Басі) 
Чарні́ца, Чарніцы — рака ў Дрыбінскім раёне Магілёўскай вобласці Беларусі, левы прыток ракі Бася (басейн Сажа). 
Даўжыня ракі 12 км, Сярэдні нахіл воднай паверхні 1,9 м/км. 
Плошча вадазбору каля 35 км². 
Клімавіцкі дзяржаўны аграрны каледж 
Клімавіцкі дзяржаўны аграрны каледж — каледж у г.Клімавічы, створаны 5 мая 1932 г. пастановай № 344 Народнага Камісарыята Земляробства БССР на базе ФЗВ як пчалаводны тэхнікум. 
Першы выпуск спецыялістаў сельскай гаспадаркі адбыўся ў 1933 г. 
47 чалавек атрымалі дыпломы тэхнікаў-пчалаводаў. 
У 1935 г. у заатэхнічным тэхнікуме (так ён стаў называцца з гэтага года) на двух аддзяленнях — пчалаводным і заатэхнічным, вучылася ўжо 120 чалавек. 
У 1944 г. створана ветэрынарнае аддзяленне. 
Праведзены першы пасляваенны набор — 165 навучэнцаў на тры аддзяленні — пчалаводнае, заатэхнічнае і ветэрынарнае. 
А праз год, ужо ў снежні 1945 г., адбыўся першы выпуск спецыялістаў. 
У 1979 г. створана завочнае заатэхнічнае аддзяленне. 
З 1944 г. тэхнікум меў статус ветзаатэхнікума, зааветтэхнікума, з 1970 г. — саўгаса-тэхнікума, з 1997 г. — сельскагаспадарчага тэхнікума, з 2002 г. — Установа адукацыі «Клімавіцкі дзяржаўны аграрны каледж». 
Біяарганічная хімія 
Біяаргані́чная хі́мія — галіна арганічнай хіміі, якая вывучае сувязь паміж будовай арганічных рэчываў і іх біялагічнымі функцыямі. 
Выкарыстоўвае пераважна метады арганічнай і фізічнай хіміі, таксама фізікі і матэматыкі. 
У біяарганічнай хіміі даследуюцца біяпалімеры (бялкі, тлушчы, вугляводы, ферменты, нуклеінавыя кіслоты і інш.), нізкамалекулярныя біярэгулятары (вітаміны, гармоны, прастагландзіны, антыбіётыкі, ферамоны і інш.); сінт. біялагічна актыўныя злучэнні, у т.л. лекі, пестыцыды, гербіцыды і інш. 
Спалучае аналіз хімічнай структуры, прасторавай будовы арганічных злучэнняў з яго сінтэзам, мадыфікацыяй і вывучэннем хімічнага дзеяння ў сувязі з біялагічнымі функцыямі. 
Біяарганічная хімія звязана з практычнай медыцынай і сельскай гаспадаркай (стварэнне імунахімічных сродкаў мікрааналізу біялагічна актыўных рэчываў, сінтэз антыбіётыкаў, гармонаў, вітамінаў, стымулятараў росту раслін і рэгулятараў паводзін жывёл і насякомых), біятэхналогіяй, хімічнай і мікрабіялагічнай прамысловасцю. 
Спалучэнне метадаў біяарганічнай хіміі і геннай інжынерыі дало магчымасць атрымаць інсулін чалавека, інтэрферон, гармон росту чалавека і іншыя біялагічна актыўныя злучэнні бялкова-пептыднай прыроды. 
Біяарганічная хімія склалася на мяжы біяхіміі і арганічнай хіміі, з'явілася лагічным працягам хіміі прыродных злучэнняў. 
Найбольш значныя этапы станаўлення біяарганічнай хіміі: 
У Расіі і СССР уплыў на развіццё біяарганічнай хіміі зрабілі працы А. М. Бутлерава, М. Дз. Зялінскага, А. Е. Арбузава, У. М. Радыёнава, А. М. Белазерскага, І. М. Назарава, М. А. Праабражэнскага, М. М. Шамякіна, Ю. А. Аўчыннікава і інш. 
У 1960—1970-я гады пачалі выкарыстоўваць у сінтэзе ферменты, напрыклад, для камбінаванага хіміка-энзіматычнага сінтэзу гена (Х. Карана). 
Энзімалагічныя метады сінтэзу далі магчымасць выбіральна ператвараць прыродныя злучэнні і атрымліваць новыя біялагічна актыўныя пептыды, алігацукрыды, нуклеатыды і нуклеінавыя кіслоты. 
У 1970—1980-я гады інтэнсіўна развіваюцца сінтэз алігануклеатыдаў і генаў, мембраналогія, аналіз структуры складаных бялкоў, сярод якіх трансаміназа, β-галактазідаза, ДНК-залежная РНК-полімераза, γ-глабуліны, інтэрфероны і мембранныя бялкі (адэназінтрыфасфатаза, бактэрыярадапсін, цытыхромы Р-450); даследуюцца будова і механізм дзеяння нейрапептыдаў — рэгулятараў вышэйшай нервовай дзейнасці. 
На Беларусі развіццё біяарганічнай хіміі пачалося пасля ўтварэння ў 1974 годзе Інстытута біяарганічнай хіміі АН на чале з А. А. Ахрэмам. 
Вывучаюцца і даследуюцца: структуры і функцыі бялкоў, ферментаў, нуклеінавых кіслот і нізкамалекулярных рэгулятараў (стэроідных гармонаў, прастагландзінаў), тонкі арганічны сінтэз пестыцыдаў, лекавых прэпаратаў і іншых фізіялагічна актыўных біяхімічных злучэнняў. 
Даследаваны: біяхімічныя ўласцівасці стэроідаў і прастагландзінаў (Ахрэм, Ф. А. Лахвіч, У. А. Хрыпач), стэроідных і бялковых гармонаў (А. А. Стральчонак), нуклеатыдаў і нуклеазідаў (І. А. Міхайлопула), механізмы дзеяння акісляльна-аднаўляльных ферментных сістэм і іх мадэлявання (Дз. І. Мяцеліца, С. А. Усанаў), структура і арганізацыя мембранна-звязаных ферментаў (В. Л. Чашчын), таксама сінтэз новых лекавых прэпаратаў на аснове гетэрацыклічных злучэнняў (Л. І. Ухава) і інш. 
