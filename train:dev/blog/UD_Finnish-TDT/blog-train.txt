Kävelyreitti III 
Jäällä kävely avaa aina hauskoja ja erikoisia näkökulmia kaupunkiin. 
Vähän samanlainen tunne kuin silloin, kun ystävämme vei meidät kerran ylöstuomiokirkon torniin. 
Kuinka erilaiselta maailma sieltä näyttikään. 
Vaikka tiesi, millainen Turku on kartalla, se hämmästytti siltikin. 
Että Aninkaisten silta on muka tuolla, vai? 
Kävelyreitti II 
Tuomiokirkko rakennuksena tekee minuun aina suuren vaikutuksen. 
Pidän sen majesteetillisuudesta sekä eri aikakausien kerroksellisuudesta. 
Onneksi sitä ei missään vaiheessa restauroitu samalla tavoin kuin Uppsalan tuomiokirkkoa. 
Kävelyreissu 
Aurajoen jääkansi oli vihdoin niin kestävä, että ihmiset uskaltautuivat sille kävelemään. 
Lauantaina mekin otimme koirun mukaan ja lähdimme kulkemaan jokea yläjuoksulle päin. 
Eläin oli ikionnellinen. 
Se ravasi käytännössä siksakkia joen toisen penkan muurilta toiselle, kävi tervehtimässä kaikkia vastaantulijoita ja varmuuden vuoksi kyräili jokaista hiihtäjää. 
Delilah 
Eilinen Delilah-musikaali oli todella onnistunut lopputyöksi. 
Vaikka sisällöstä ei sen suuremmin noussut ylös teesiä tai julistusta, oli ihan pelkkää viihdettäkin kiva katsoa. 
Käsikirjoittaja Suvi Kanniainen oli mielestäni onnistunut paitsi ohjauksessaan, myös käsikirjoituksessa. 
Ainoastaan ihan lopun tapahtumat alkoivat olla dramaturgisesti puuroa, ikään kuin innostus olisi vienyt tarinaa eteenpäin, mutta yhtäkkiä olisi tullut ongelma, mihin jutun päättää. 
Roolitus oli hyvin onnistunut. 
Hienoa, että rooleihin oli löytynyt oikean ikäisiä ja hyvin laulavia näyttelijöitä. 
Varsinkin Salla Närän esittämä pornokaupan paha puuma sekä Tarja Vuolan elämäpakoinen leskirouva lunastivat paikkansa. 
Lavastus oli nyt sitä, mitä lopputyöbudjetilla saa aikaiseksi, mutta se mahdollisti sen, että ohjaaja Kanniainen oli uskaltanut ottaa tilaa rohkeasti käyttöön. 
Turhan usein ammattiteattereissakin lavastetaan koko päänäyttämö, mutta ohjaaja tuo silti kaiken tapahtuman etureunaan noin neljän neliön alueelle. 
Mielestäni likimain vain Juha Malmivaara on ainoa suomalainen ohjaaja, joka kykenee alistamaan kaiken tilan käyttöönsä. 
Mielenkiintoista oli myös kappaleiden valinta. 
Kuusikymmentäluvun suomalainen iskelmä oli hyvin valjastettu kuvittamaan tämän päivän suomalaisen pornokaupan maailmaa. 
Varsinkin ensimmäisen näytöksen lopettava laulu Sirkusprinsessa oli liki veret pysäyttävä valinta. 
Samalla kun pornokaupan omistaja kertoo olevan ajan esitellä uusi sirkusprinsessa, intimihierojat joutuvat kauppaamaan itseään keski-ikäisille lihaville miehille. 
Lauluista ainoa kritisoitava on mielestäni vain loppukappaleen valinta, mitä ei pelastanaut sinänsä kaunis taustaprojisointikaan. 
Grande finalen pitää olla grande, eikä pienestä lurituksesta tule muuta kuin kiukkuiseksi. 
Lopputyö 
Tänään pitäisi mennä katsomaan tutun kanssa Taideakatemiaan Delilah-musikaalia. 
Toivottavasti se on parempi kuin eilinen mahalasku. 
Millainen minä olen? 
Näin lehdessä ilmoituksen, jolla etsittiin tutkimushenkilöitä Alzheimer-projektiin jollekin Turun yliopiston laitokselle. 
Leikkasin ilmoituksen irti ja lähetin vanhemmilleni. 
Molemmat olivat kovin kiinnostuneita ja he olivatkin heti ottaneet yhteyttä tutkimusvastaavaan, joka oli sanonut isäni täyttävän kaikki kriteerit. 
Eilen äitini oli jättänyt vastaajaani viestin ja sanoi, että he voisivat osallistua tutkimukseen, mutta siinä on jossakin vaiheessa kolmen kuukauden periodi, jolloin Turussa täytyy käydä joka toinen viikko. 
Hän huolestuneena tiedusteli, mahtaisimmeko jaksaa majoittaa heitä niin usein. 
Kysyin asiaa pupulta ja hän vastasi saman tien, että asia laitetaan onnistumaan. 
Itse vähän emmin. 
Mietin, jaksaako vanhuksia ihan oikeasti meidän pienessä kämpässä, varsinkin jos tutkimusjakso on useita päiviä kerrallaan. 
Isäni, ajoittain henkisesti hukassa ja usein fyysisesti eksyksissä oleva, pakonomaisesti vitsejä vääntä mies voi olla raskaskin huolehdittava. 
Tavatessani ystäväni tänään kerroin hänelle asiasta ja omista epäilyksistäni. 
Kun kevätpuoli on töissä aika raskas päättöarviointeineen muineen. 
Silloin, juuri samalla sekunnilla, kun päästin asian sisältäni, pysähdyin oikein kuuntelemaan itseäni. 
Mitä minä puhun? 
Mitä minä ihan oikeasti puhun? 
Olenko ihan oikeasti empimässä sitä, voisiko vanha isäni päästä ilmaiseksi tutkimukseen, jossa tarkkaillaan hänen sairautensa etenemistä ja otetaan kaikki sellaiset kokeet, mitä julkisella puolella ei edes harkita. 
Useampaan kertaan. 
Olenko minä sanomassa, etten tahdo majoittaa äitiäni, joka jaksaa tukea ja kannustaa puolisoaan; toivoo hänen kanssaan, että lääkkeet hidastavat sairauden etenemistä niin paljon, että kuolema ehtisi korjata vanhan ihmisen ennen kuin sairaus pyyhkii ajatukset näkymättömiin. 
Millainen lapsi minä olen? 
Jatkoin kuitenkin lauseen loppuun ja samalla häpesin itseäni, paljon. 
Vasta asian ääneen sanominen laittoi asiat oikeisiin mittasuhteisiin. 
Silloin vasta se meni itsekkyyteni panssarin ohi. 
Kotimatkalla soitin äidilleni ja sanoin että tottakai. 
Hän oli ilahtunut. 
Uusia toimia 
Kävin viime viikolla Elixian s.w.a.t.issa. 
Jännittävää, kun armeijassa ollessani en sulkeisista pitänyt, mutta nyt toiminta oli ihan hauskaa. 
Tänään aloitin improvisaatiokurssilla. 
Muuten hauskaa, mutta muut ryhmän jäsenet ovat vähintään kymmenen vuotta nuorempia. 
Alkuun se oli hiukan häiritsevää, mutta hiljaksiin tunne alkoi hälvetä. 
Improssa aion käydä vastakin. 
S.w.a.t.tia mietin hiukan. 
Jalat olivat aika hajalla seuraavina päivinä... 
Yksin 
Eilen ajoin yksin mökille. 
Pupulla oli heti sunnuntaiaamusta kokous ja jos hän olisi tullut mukaan, olisi tänään pitänyt herätä tosi aikaisin ja pakata ja ajaa Turkuun. 
Menin siis yksin. 
Maalla oli todella nautinnollista olla. 
Taivas oli tähtikirkas ja pakkanen, laskiessaan yöllä 20 asteeseen, ripisteli puiden latvoja ja paukutteli torpan seinähirsiä. 
Kesti kauan saada sauna lämpimäksi, mutta lopputulos oli todella nautittava. 
Löylyttelin pitkään ja join pukuhuoneessa oluen. 
Piirtelin kuvia höyryisiin ikkunoihin. 
Yritin löytää Pohjantähden. 
Aamulla nukuin kymmeneen. 
Sitten keitin teetä ja laitoin kakluuniin tulen. 
Voitelin pari leipää ja söin aamiaisen vuoteessa takkatulen loisteessa lukien mielenkiintoista kirjaa suomalaisten talonpoikaislevottomuuksista 1050-luvulla. 
Kävin täyttämässä lintulaudat auringonkukansiemenillä ja join toisen kuvin teetä katsellen ikkunasta tirppoja. 
Hätistelin koputtelemalla ikkunalasia oravaa kauemmas. 
Se juoksi aitan katolle ja heilutteli hermostuneesti häntäänsä. 
Pakkaslumi narisee terävästi kengän alla. 
Sateenkaariperheistä 
Olin työkaverini kanssa kahvilla ja puheeksi tuli sateenkaariperheet. 
Hän kysyi minulta, kuinka monta vuotta sitten homot alkoivat hankkia lesbojen kanssa lapsia. 
En alkuun ymmärtänyt kysymystä. 
Työkaveri, mukava ja ystävällinen, meillä useasti käynyt, jatkoi. 
Hän yritti muotoilla asiaa useaan otteeseen: Mistä alkaen naisparit alkoivat hankkiutua raskaaksi? 
Koska homot huomasivat, että lesbot olisivat siinä kätevästi hollilla? 
Pari vuotta sitten? 
Sen jälkeen kun homoja muutenkin alkoi telkkarissa olla ihan omana itsenään? 
Sillä silmällä -sarjan jälkeen? 
Silloin vasta ymmärsin kysymyksen niin kuin hän sen yritti sanoa. 
Sanoin, että jos hän ei ole kuullut sateenkaariperheistä kuin vasta lähimmän viiden vuoden aikana, ei se tarkoita, etteikö niitä olisi sitä ennen. 
Aikojen alusta, kenties ja jopa. 
Se, mitä viime aikoina on tapahtunut on se, että ilmiölle tuli uusi nimi. 
Ei sen kummempaa. 
Jotenkin kollegani silmistä näki, kuinka hänen tajuntansa laajentui. 
Ikään kuin hän olisi nähnyt mielessään rajattomasti rinnakkaisia todellisuuksia, joiden olemassaolosta hän ei ollut ennen tiennyt. 
Tilaus 
Sain sähköpostia: 
"Tahdon, että lapseni saa aineenopettajan antamaa tukiopetusta vähintään kerran viikossa aina toukokuun loppuun asti, sillä hän ei jaksa keskittyä koko ryhmän kanssa. 
Ole hyvä ja soita välittömästi numeroon XXXXXXX, jotta voimme sopia ne tunnit, jotka sopivat lapseni lukujärjestykseen eivätkä mene päällekkäin hänen harrastuksensa kanssa." 
Mitä tästä sanoisi enää? 
Kotiloma 
Tänäkään viikonloppuna ei menty maalle. 
Sisustajan perheessä on tupaantuliaisjuhlat ja jäimme kaupunkiin niiden vuoksi. 
Hauskaa nähdä heidän uusi kotinsa ja toivottavasti tutustua uusiin ihmisiin siellä. 
Huomaan, ettei meillä ole ollut muutenkaan kauheaa kiirettä torpalle. 
Viime aikoina siellä on ollut niin paljon pakkasta, ettei tekemistä ole oikein ollut. 
Tai tekemistä ja tekemistä. 
Luulenpa että yksi syy jäädä kotiin on nimenomaan se, että tekemistä on ollut kovin paljon. 
Kotona saa hyvällä omatunnolla vain oleskella mutta mökki alkoi muodostua paikaksi, jossa koko ajan kuuluu puuhata jotakin. 
Osittain puuhailu on kyllä kivaa. 
Rakastan värkätä kaikenlaista juttua omassa verstaassani niin, että aika vain suhahtaa ohi. 
Sain synttärilahjaksi sinkkausmallineen, jonka avulla voi veistää mm. hauenpyrstöliitoksia laatikoihin. 
Oikein odotan, koska pääsen puuhaamaan torpan vieraskamariin uutta sänkyä tammiliimapuulevystä. 
Nyt vielä on liian kylmä värkätä lämmittämättömässä työtilassani. 
Mutta itse asiassa aika harvoin saan puuhata omiani. 
Pupu hoitaa pihat ja istutukset, mikä vähän kuin vahingossa on jättänyt minulle jäljelle talonmiehen, ylläpitäjän roolin. 
Jos joku repsottaa, on murtumassa, meinaa tipahtaa, on irronnut, minä sen vaihdan. 
Mutta lisäksi pitäisi vielä rakentaa kevääksi kasvihuone, sekä laskea lattia tulevaan teehuoneeseen. 
Kylpytynnyrin terassikin on kesken ja teehuoneen rungon tukeminen. 
Työtä on enemmän kuin vältämättä haluaisin ja jaksaisin tehdä. 
Kaksi kesää olen haaveillut vanhanaikaisten puisten kattotikkaiden tekemisestä tai parin puutarhahuonekalun rakentamisesta, mutta vielä ei ole ehtinyt... 
Ehkä pitää osata pyytää pupua stoppaamaan uusien ideoiden miettiminen ja tehdä ensin nämä vanhat loppuun. 
Mutta että kotona on siis kivaa. 
Eilen teimme ruokaa yhdessä, korkkasimme punaviinin ja rupattelimme kaikesta mahdollisesta. 
Tänään äärimmäisen nautinnollisen aamun jälkeen lähdimme koiran kanssa pitkälle kävelyreitille joen toiselle puolelle. 
Koira nuuskutti innoissaan hankien merkittäviä tuoksuja, minä katselin puisia omakotitaloja ja pupu haaveili omasta pikkuruisesta pihasta. 
Olemme kauan puhuneet omakotitalosta, mutta kumpikaan ei ole ihan varma, haluaisiko sellaisen sittenkään. 
Minä en tahdo kovinkaan paljoa lisää korjattavaa ja pupu ei taas tahdo enemmän huollettavaa kukkamaata. 
Lisäksi viihdymme täällä Port Arthurin puisissa työväenasunnoissa. 
Mutta toisaalta tarvitsisimme ihan hiukan lisää tilaa. 
Ja pikkuruisen pihan... 
Nyt täytyy alkaa silittää housuja illaksi. 
Lisäksi pienen vastaanhangoittelun jälkeen pupu suostui jatkamaan iltaa Suxessiin ja kenties jopa Klubillekin. 
Hienoa! 
Osa homobaarin väestä onkin alkanut epäillä pupun olemassaoloa. 
Luulevat, että vanhapiikuuksissaan Aboa on kehitellyt itselleen mielikuvituspoikaystävän. 
Opepöydän takaa III 
Keskustelutunti toisen seiskaluokan kanssa. 
Kesken mukavaa jutustelua, jonka aikana opastin lapsia argumentoinnin saloihin, eräs tyttö viittasi: 
- Opettaja, missä sä oikein olet töissä? 
En mielestäni ihan ymmärtänyt kysymystä. 
Kun vastasin, että täällä meidän koulussa, toinen poika kommentoi: 
- Ei kun ihan aikuisten töissä. 
Onko ammatillinen uskottavuuteni noin pientä..? 
Opepöydän takaa II 
Kesken oppitunnin seiskaluokkalainen poika viittaa innokkaasti. 
- Opettaja, mä näin sut eilen kaupungilla. 
- Jahas, vastaan ja ihmettelen mielessäni, miksi lapsista on niin jännittävää nähdä opettajat työpaikan ulkopuolella. 
Ei kai meitä vahtimestari sulje kellariin sarkofagiin oppituntien päätteeksi. 
Tunti jatkui. 
Oppilasta oli selvästi jäänyt joku askarruttamaan. 
Hän viittasi uudestaan, epätietoisena 
- Opettaja, onko sulla olemassa koti? 
Kerroin asustavani koulun kryptassa. 
Potilas Moukola ja kiukutteleva koipi 
Hyvää huomenta, päivää ja iltaa. 
No niin, tästäkin päivästä tuli rajoittunut, sillä jalkaani vihloo aivan jatkuvalla syötöllä. 
Kotiin en silti voinut jäädä, vaikka jouduinkin skippaamaan muutaman sovitun menon. 
Tämä tarkoitti käytännössä sitä, että ihanan pehmeän ja kotoisan pyjamani sijaan minun piti pukeutua ihmisten ilmoille. 
Kaikista mieluiten olisin viettänyt päiväni makuupussissa, mutta kun siinä on hieman vaikea kävellä.;) 
Turvauduin siis helppoon asukokonaisuuteen, jonka kruunasi upean värinen myssy. 
Haluaisin nuo Ginan myssyt kaikissa sateenkaarenväreissä, sen verran kivoja ne ovat. 
Pakko laittaa tämä toinenkin asukuva tänne, sillä tuollaista jäykkää puutarhatonttu-poseerausta on vaikea tehdä tahallaan!:D 
Näistä vahinkokuvista tulee aina todella outoja. 
Pitää joskus tehdä postaus epäonnistuneista asukuvista, joissa mm. kävelen kameraa kohti, irvistän ja ilmeeni on muuten naurettava. 
Tämä on kuitenkin miedoimmasta päästä outoja asukuvia, sillä tämä on vain tylsä tai oikeastaan huono. 
Koska tämäkin lepopäivä oli pitkä ja tylsä, kulutin aikaani tutustumalla risteilyltä saamiini kosmetiikkanäytteisiin. 
Sain näytteet eräältä meikkitaiteilijalta, joka on toiminut kosmetiikka-alalla yli kymmenen vuotta. 
Jossakin vaiheessa hän huomasi, että tummalle iholle on erittäin vaikea löytää oikean sävyisiä meikkituotteita. 
Ratkaisuksi tähän ongelmaan perustettu Ethnic Cosmetics tuo maahan juuri mustalle iholle/hiuksille sopivia tuotteita unohtamatta tietenkään pohjolan vaaleille piirteille sopivia tuotteita. 
Tuotteista voit lukea lisää ja niistä voi tilata Ethnic Cosmeticsin kotisivulta.:) 
Kokeilin sitten aikani kuluksi Da Vinci -merkkistä mineraaliluomiväriä (sävy Light Grey). 
Olen aiemmin kokeillut vain Mineralissiman mineraalimeikkejä, joten kauheasti minulla ei vertailukohtia meikkikokemukselleni ole. 
Tummanharmaa rajauskynäni loppui muutama viikko sitten ja ajattelin testata, olisiko tästä sen korvaajaksi.:) 
Vaaleanharmaaksi tituleerattu väri oli minusta kuitenkin vaaleansininen, eli tumman rajauksen korvaajaa tästä ei tullut. 
Sen sijaan tämä väri sopii vaaleiden farkkujen ja pappakalsaritakkini kanssa loistavasti yhteen. 
Purkki saa pienen miinuksen siitä, ettei siinä ole minkäänlaista annostelusysteemiä, vaan purkista on helppo ottaa liikaa tai sen voi pienellä ranneliikkeellän humpsauttaa kokonaan lattialle. 
Ei, en testannut sitä!:D 
Tuli muuten näin jälkikäteen (taas kerran) mieleen, että olisin ehkä voinut laittaa nuo hiukset ennen meikkikuvaa. 
Pörrönuttura, josta tunkee esiin hiussuortuvia ei ole ehkä se edustavin kampaus. 
Vietin eilisen päivän tosiaan sohvalla lepäillen ja jalkaani hoitaen. 
Oma jääkaappini oli aivan tyhjä ja koska kauppareissu tällä jalalla ei houkuttanut sitten alkuunkaan, turvauduin ystäväni apuun. 
Matelin yökylään ja pääsinkin heti syömään. 
Tällaisissa tilanteissa ystävyys punnitaan.:) 
Arvostan myös niitä tyyppejä, jotka kuolemantaudista huolimatta pistäytyvät käymään lääketuliaisten kanssa. 
Sairaiden luona vierailu tuo hyvän mielen sekä potilaalle että vierailijalle. 
Tänään on kyllä pakko mennä hakemaan jääkaappiin täytettä. 
Jospa joku ystävällinen sielu auttaisi kassieni kanssa. 
Tai sitten ostan vain ne aivan välttämättömät jutut, kuten valtavan kasan maitoa. 
Ja ehkä pakastesushia, nam!<3 
Eksyin jälleen pointistani, sillä tarkoitukseni oli suositella teille elokuvaa. 
Eilisellä yökyläreissulla katsoimme ystäväni kanssa aivan mahtavan animaation nimeltään Cloudy with a Chance of Meatballs. 
Tykkään aivan mielettömästi piirretyistä ja tästä tuli kyllä eräs uusista elokuvasuosikeistani.:) 
Huumoria oli tarpeeksi, eräs tärkeä teema oli tiede ja elokuvaseura oli mahtavaa. 
Keskisuomalaisen arvion elokuvasta voit lukea täältä. 
Katsokaa ihmeessä tämä elokuva, jos Monsterit OY ja muut ihanuudet kolahtavat yhtään. 
Kohta minua kutsuu ainejärjestömme hallituksen kokous. 
Kokouspaikka on onneksi melkein asuntoni vieressä, joten uskallan laahustaa sinne. 
Yliopiston luento ja kokous jäivät tänään väliin tuon kivuliaan koipeni vuoksi. 
Ellei kipu katoa loppuviikosta, pitää tilata aika lääkärille.:/ 
Toivottavasti tuo tuosta tokenisi itsestään. 
On se jo kuitenkin parempi kuin toissapäivänä, joten toivoa on. 
Heipat huomiseen ja kivaa loppuiltaa! 
Moksu & tytöt laivalla 
Sitten voitaisiinkin käydä sen risteilyn kimppuun. 
Kuvia minulla ei juurikaan ole. 
Tiedättehän sen sanonnan, että parhaista bileistä on vähiten kuvia? 
No, tähän se ei päde. 
Olin vain laiska.;) 
Muutaman otoksen sain kuitenkin napsaistua, muiden blogeista voitte sitten katsella lisää kuvatodisteita risteilystämme. 
Kaikkihan alkoi siitä, että kipitin laivaan H&M:n brunssilta. 
Minttu olikin jo pakkaillut goodie bageja ihanille bloggaajille, joten pitihän se kasseista täyttynyt huone kuvata. 
Noita oli aikalailla 200 kassia! 
Kuvassa esiintyy myös hyttivaimoni Veera, josta en sitten vakitettavasti muistanut napsia enempää kuvia. 
Joo, aika säälittävää allekirjoittaneelta.:/ 
Tiedän kyllä, että muistikapasiteettini on niin sanotusti kuivaa räkää eli todella huono. 
Kun kassit saatiin kuosiin ja ihmisiä alkoi virrata laivaan, pystytimme Mintun kanssa ilmoittautumispisteen ja jakelimme lahjakasseja kaikille. 
Tässä vaiheessa koitin painaa ihmisen kasvoja mieleeni ja moikata tuttuja, mutta ihan se ei onnistunut. 
ja minä kun luulin, että reilun sadan blogin seuraamisen perusteella olisin tunnistanut kaikki! 
Ihastuin muuten Stellan saippuanhimoisen avecin farkkuliivin selkämykseen. 
Aivan ihana idea koristella liivi vetoketjuilla noin! 
Kuvassa oleva kaunotar puolestaan ihastutti minua muhkealla raitamekollaan. 
Tuleeko tunnistamisia?;) 
Ennen virallisen ohjelman alkamista Saara käytti minua koe-eläimenä irtoripsitutorial-esitystään varten. 
Sain ihania ripsitupsuja silmiini ja pitihän ne sitten kuvata. 
Tuossa näkyy muuten Disney Couturen Pocahontas-korunikin, uskalsin vihdoinkin vihkiä sen käyttöön.:) 
Vähän kutittelisi tilata saman sarjan sormuskin, mutta ehkä tuo riittää minulle. 
Aivan noin keltainen tuo koru ei kyllä oikeasti ole. 
Hytin valaistus yhdistettynä kämäiseen pokkariini tekevät vaan optisia temppujaan. 
Oli se järkkärikin mukana, mutta en ottanut sitä edes pois laukusta. 
Krhm. 
Illan ohjelmanumeroiden eli kamera- ja irtoripsiluentojen jälkeen kävin hytissä vaihtamassa iltavaatteet. 
Ylleni puin kullansävyisen mekon, jonka kanssa ilmeni tosin pieni ongelma. 
Olen käynyt SATSilla hieman normaalia useammin viime aikoina ja sehän näkyy sitten ensimmäisenä rintavarustuksessa. 
Sellaista ei meinaan ole enää ollenkaan!:D 
Mekko oli siis aivan liian iso edestä enkä tietenkään ollut sovittanut sitä ennen pakkaamista. 
Onneksi koko-ongelma ei silti ollut kovin selkeä, hyvä ryhti hämäsi tehokkaasti. 
Salla oli muuten niin surkea kuvaaja, että ainoassa onnistuneessa asukuvassa hymyni on aika monsteri. 
Hei, millainen muotibloggaaja ottaa viisi asukuvaa, joissa ei näy kuvattavan päätä eikä jalkoja? 
Niinpä, Salla!<3 
Pakkasin mukaani noiden ihanien glitterkenkien lisäksi vielä vaaleanruskeat nahkasaappaat ja vaaleanpunaiset prinsessakorkkarit. 
Jossain vaiheessa iltaa vaihdoinkin nuo kultaiset kengät korkeampiin, mutta siitä ei valitettavasti ole kuvaa. 
En ollutkaan käyttänyt vaaleanpunaisia korkkareitani aikoihin. 
Nyt iski sellainen kevätkaipuu, ettei mitään rajaa.:( 
Miksi talvella pitää käyttää koko ajan ihan tylsiä kenkiä? 
Tai sitten kivoja kenkiä, mutta niitä samoja joka päivä. 
Kenkäkyllästyminen on kamala tauti, haluan kevään jo tänne. 
Tai edes uudet käytännölliset, mutta upeat talvikengät.;) 
Lauantaina olikin sitten virallinen shoppailupäivä ja kiertelimme Tukholmaa tutulla porukalla (Jonna & kaksoset, Muotijatrendit-Salla, Spending-Veera ja minä). 
Salla sekosi Weekdayssa ja yritti sitten julkista blogi-itsaria. 
Tai sitten ei. 
Oikeasti pyysin sitä kuvaan, kun nuo köydet olivat niin outoja. 
Kaikkea outoa pitää kuvata! 
Saat sitten kostoksi julkaista musta sen nuijakuvan, Salla.:) 
Harvoihin löytöihini kuului Bikbokista bongattu “pappakalsaritakki”. 
Nimi tulee siis tuosta vaaleansinisestä väristä, joka tuo mieleen miesten pitkät kalsarit. 
Päätin laajentaa käyttövärieni kirjoa uudella värillä ja niin vaaleansininen siirtyi suosikkivärieni listalle. 
Veera yritti estellä minua takin kanssa, koska väri on oksettava, mutta minäpä en totellut, vaan sulatin Veeran lepyttelytanssillani keräten odoksuvia katseita. 
Harmi, ettei sitä saatu videolle! 
Salla puolestaan koittaa takuulla ottaa kaiken kunnian siitä, miksi ylipäätänsä neuleen halusin. 
Onneksi tytöt pitävät musta huolta. 
Niin ja vaadin kyllä Jonnan itselleni viralliseksi asukuvaajaksi. 
Ihan vaan pikkaisen parempi tämä alla oleva kuva kuin ne itse ottamani itselaukaisusalamakökkökuvat.:/ 
Mukavuuspisteeni nousivat ropisten toisena iltana, kun tytöt saivat söpöt rusetticlutchit minulta. 
Tai no saivat ja saivat. 
Jonna varasti omansa kädestäni ja Salla ei rauhoittunut ennen kuin sai samanlaisen!:D 
Pientä painostusta ilmassa, jos nyt rehellisiä ollaan. 
Goodie bageista teki kyllä mieli jättää osa hyttiin siinä vaiheessa, kun piti alkaa kantaa niitä ulos laivasta. 
Kotona pakkasin heti muotovaahdot ja hiuslakat äipälle ja pikkusiskolle. 
Ajattelin käydä pitkästä aikaa kotona ensi viikonloppuna ja pitäähän sitä nyt jotain tuliaisia olla.:) 
Tämä kuvan jälkeen välttelinkin sitten itse kameraa, vaikka jotkut räiskivät silti väkisin kuvia. 
Mur! 
Sanoisin, etten tiedä mitään ärsyttävämpää kuin se, että joku kuvaa minua, vaikka nimenomaan olen sanonut, etten halua naamaani kameran eteen.:/ 
Tässä oli siis tosiaan minun kuvamateriaalini kaikessa komeudessaan. 
Se on hyvin kaverikeskeistä, sillä suurimman osan ajasta vietin luonnollisesti noiden ihanien tyttöjen kanssa ja jos paikalla olikin muita, en uskaltanut niin tuntemattomia ihmisiä kuvailla. 
Tarvitsisin hovikuvaajan ikuistamaan iltani, niin näissä kuvissa olisi edes vähän vaihtelua. 
Tämän postauksen angstivibat eivät muuten olleet mielikuvituksenne tuotetta, jos ehditte jo luulla niin. 
Risteily sisälsi luonnollisesti myös juoruja, kiukkua, itkua ja draamaa, mutta näin jälkikäteen mietittynä en jaksa asiasta enää jauhaa, vaikka vähän ärsyttääkin. 
Sitä tuli tehtyä laivalla jo niin paljon! 
Mitä saadaan, kun purkitetaan sata naista? 
Niinpä. 
Keskiarvoltaan risteily oli kuitenkin kiva, kun pääsin tapaamaan suosikkibloggaajatyttöjäni pitkästä aikaa. 
Muutaman uudenkin tuttavuuden kanssa tuli juteltua, eräs tyttö pelasti oikeastaan koko toisen iltani jutuillaan. 
Terveisiä kaikille uusille ja vanhoille tuttavuuksille, toivottavasti saadaan pian uusi miitti vireille. 
Pakkolepopäivä 
Blogini ja oikeastaan koko elämäni uudeksi teemaksi voisi nimetä seuraavan lauseen. 
Mikään ei tule menemään niin kuin odotat tai suunnittelet. 
Toisaalta se on aivan mahtavaa, sillä yllätykset ovat kivoja, mutta toisaalta se saattaa aiheuttaa hankalia tilanteita ja harmia välillä. 
Eilisellä kotimatkalla, kun raahasin miljoona laukkujani/kassejani/pussukoitani rautatieasemalta kotiin, vasenta jalkaani alkoi vihloa. 
Tänään jouduin sitten skippaamaan sen vuoksi cyclingin, yhden Huuto.net-noudon ja muutenkin lähes kaiken mahdollisen liikkumisen. 
Olen viettänyt tämän päivän kuvainnollisesti oman asuntoni vankina. 
Siihen loppui negatiivinen asennoituminen, sillä ilman pakottavaa tekijää, en ehkä olisi kuvaillut tänään rästijuttuja tai naputellut normaalia pidempiä postauksia.:) 
Eikö olekin kivaa? 
Luvassa on siis videopätkää, kuvia ja vaikka mitä. 
Ensimmäisenä esitellään Tukholman ostokset. 
Nyt on varmaan oikea hetki tunnustaa, etten ostanut Tukholmasta juurikaan mitään. 
Ostossaldoni jäi ihailtavasti yhteen kenkäpariin, yhteen neuletakkiin ja kaksiin sukkahousuihin, joista toiset ovat vieläpä aivan normaalit mustat ja H&M:lta. 
Koitin pitää kaupungilla mieleni avoinna, mutta keskittyä silti etsimään vain minua oikeasti kiinnostavia asioita. 
Neuletakkiin törmäsin ensimmäisenä, mutta en silti ostanut sitä suuna päänä. 
Ostin neuletakin aivan shoppailukierroksen lopuksi parin tunnin pohdinnan päätteeksi. 
Harkittua ostelua parhaimmillaan.:) 
Neuletakki on siis Bikbokilta ja malliltaan se on löysähkö ja pitkä. 
Siinä on etutaskut ja sen sävy on kevyesti meleerattu vaaleansininen. 
Näette sen ylläni huomisessa risteilypostauksessa eräässä sovituskuvassa. 
Sukkahousutkin kuvasin sitten tänne, vaikka niissä ei juurikaan esittelemistä ole. 
Toiset ovat ohuet musta ja toiset pitsiset. 
Katselin laivallakin, kuinka hieman erikoisemmilla sukkahousuilla saa asuun tosi helposti eloa. 
Harmi vaan, että näissä superpakkasissa ei tee mieli lähteä ulos missään sukkahousuasuissa. 
Järkytyin jo pahemman kerran perjantaina, kun sekä Salla että Jonna tulivat minua vastaan rautatieasemalle ohuissa sukkahousuissa. 
Mikä teitä vaivaa, naiset?!:D 
Luulin omistavani paksun nahan, mutta olenkin nössöimmästä päästä porukkaa. 
Vai onko vaatekerrosten määrä asennekysymys? 
Jos vain luulen, että palelen ulkona, mutta tarkenisinkin hyvin shortseissa? 
Ei, ei se mene niin. 
Puen edelleen kahden sukkahousut farkkujeni alle. 
Nössölinja on hyvä linja. 
Topshopissa koinkin sitten ihastumisen, kun kiinnitin heti ovella katseeni ihaniin nudekorkkareihin. 
Ostopäätöstä vauhditti se, että olen miettinyt nudekenkien ostamista jo vähän aikaa. 
Todisteena siitä vaikkapa tämä postaus. 
Avokasmalliset nämä kengät eivät ole, mutta varsin ihanat silti.:) 
Niiden pinta on aitoa nahkaa ja väritys juuri sopivaa sävyä. 
Mustan ja nuden täydellinen liitto tiivistyy näissä kengissä. 
Kenkien fiilis on aivan eri, jos ne pukee ihonväristen sukkahousujen kanssa kuin jos niitä käyttää mustien sukkahousujen kumppaneina. 
Katsokaa vaikka! 
Sen lisäksi, että säästin Tukholmassa rahaa, tänä aamuna eräs myöhästynyt palkkio oli siirretty tililleni. 
Nyt tuli sellainen kutina, että tuon summan voisi käyttää siihen uuteen koneeseen. 
Vihjailinkin jo hieman siitä, että PC-tyttö saattaa siirtyä Omppu-klaaniin ja niinhän tässä taitaa käydä. 
Läppärin sijaan aion tosin hankkia luultavasti pöytäkoneen eli tässä tapauksessa iMacin. 
Kirjoittelen aiheesta lisää vielä, kun saan päätettyä yksityiskohdat.:) 
SIIVOUKSELLISTA SIELUNHOITOA : ) 
Olen psyykannut itseni siihen, että nyt on aika luopua turhista tavaroista oikein suurella marginaalilla. 
Ja niin olen tehnytkin! :) 
Olen saanut kolme suurta pahvilaatikollista astioita ja muita kuppeja&kippoja poistettua kodin tavarakuormasta. 
Moni sellainen tavara, josta vielä jokin aika sitten en olisi osannut ajatella luopuvani, on siirtymässä eteenpäin. 
Miksi sitten takerrumme tavaroihin? 
Omalla kohdallani olen tullut siihen tulokseen, että jollain tapaa haluamme tavaroiden kautta olla kiinni menneisyyden hyvissä muistoissa. 
Ystäviltä ja sukulaisilta kauan sitten saadut lahjat, lapsuuden lelut, nuoruuden lempivaatteet ja isovanhempien esineet tuovat meille turvallisuutta ja varmuutta siitä, että muistot eivät karkaa. 
Ehkä näin on ja jotain on aivan luvallista ja terapeuttista säilyttää. 
Toisaalta suuri osa ihmisistä, olevista ja menneistä, säilyvät jalanjälkineen sydämissämme ilman, että teemme kodistamme vanhojen tavaroiden museon. 
Turvallisuutta enemmän tarpeeton tavara tuo levottomuutta ja ahdistuneisuutta. 
Valo ei pääse sisälle, eikä se loista ulos. 
Esineet, joista emme oikeasti pidä ja joihin emme koskaan koske keräävät pölyn lisäksi negatiivista energiaa. 
Ne estävät meitä luomasta kodistamme harmonisen kokonaisuuden, jossa on hyvä hengittää ja hyvä elää. 
Pahvilaatikoiden röykkiöt nurkissa ja komeroissa ovat harmaita ja luovat lopun tunnelmaa. 
Lempivärit, reitit valolle ja tyhjä tila esineiden välillä antavat niille mahdollisuuden näyttää koko kauneutensa ja ruokkia sillä kauneuden kaipuutamme. 
Turha tavara tekee elämästä hankalaa myös käytännössä. 
On varsin kohtuutonta purkaa puoli asuntoa ylösalaisin saadakseen vähemmän käytetyn talvitakin esille tai etsiäkseen kenkälaatikosta lapsille seuraavan kenkäkoon. 
Laatikot, joiden sisältöä säestää lause ”sitten kun XXX, otan nämä esille…” 
Samalla voisi laatikon päälle kirjoittaa: ”Tämän lapseni heittävät roskiin purkaessaan jäämistöäni vuonna XXXX…” : D 
Tee valinta. 
Heitä pois. 
Jos et ole tarvinnut esinettä tai edes katsonut sitä viimeiseen vuoteen, et tarvitse sitä. 
Turhasta luopuminen vapauttaa. 
Itse asiassa sen jälkeen löytyy aivan uusi energia sille tekemiselle, jonka tavaranpaljous on aiemmin tukahduttanut! : ) 
Antoisaa viikonloppua! : ) 
AAVISTUS KEVÄTTÄ? 
Pakkanen paukkuu, talvi on läsnä isolla T:llä ja luonto on niin kaunis kuin se talvella voi olla. 
Juuri kun kuvittelee nähneensä upeimman talviaamun, saa pyörtää ajatuksensa. 
Puissa, pensaissa ja hangilla näyttäisi olevan kuin kalleimpia timantteja, jotka kimaltavat katuvalojen loisteessa. 
Mikään kamera ei voi tallentaa tuota näkyä ja taivaan syvänsinistä samettia siten, että näyttäisi koko upeutensa. 
Päivällä näyttäytyvän auringon kirkkaat säteet antavat lupauksen keväästä. 
Valo on jo voittamassa ja talvinen valkeus auttaa jaksamaan. 
Pakkasta ei tarvitse paeta, kun pukeutuu lämpimästi ja liikkuu reippaasti. 
Sisällä voivat kaltaiseni vilukissat kääriytyä peittoihin ja nauttia kuumaa juotavaa. :) 
Tällä ajatuksella kestää pienet ja vähän kovemmatkin pakkaset. 
Kunnon pakkanen on aina parempi kuin pidempijaksoinen kosteus. 
Jälleen on uusi aika alkamassa. 
Lähestyvä kevät on uudistumisen aikaa sekin. 
Itse asiassa uudistumisen ja elämänsä tarkastelun aika voi olla milloin vain. 
Päädyin tähän, kun ryhdyin miettimään miten monta luontaista uudistumisen hetkeä vuodessa onkaan. 
Syksyllä aloitetaan arkista aherrusta, joulun lähestyessä siivotaan ja valmistaudutaan juhlaan, tammikuussa koittaa ihka uusi vuosi, kevät tuo lähelle kevätsiivouksen sisäisesti ja ulkoisesti… 
Ja kesä kynnyksellä odotukset kohoavat korkeuksiin, kun sisäinen lapsemme haluaa sukeltaa sisälle lapsuuden kaltaiseen, ikuisuuksia kestäneeseen intiaanikesään. 
”Sitten kun” -ajattelu syöksee helposti kierteeseen, jossa eläminen tässä ja nyt unohtuu. 
Haluamme ja asetamme itsellemme ehtoja sille, milloin meillä on oikeus, tilaisuus ja mahdollisuus toteuttaa sitä mitä elämältä toivomme. 
Jumiudumme tilanteisiin, joissa tiedostamme oman tyytymättömyytemme, mutta uskottelemme, ettemme voi hakea muutosta. 
Me luomme omat raja-aitamme erilaisista lähtökohdista. 
Juju piilee siinä, että me voimme myös kaataa raja-aidat ja ryhtyä elämään. 
Olemme inhimillisiä. 
Teemme virheitä. 
Annamme anteeksi. 
Pyydämme anteeksi. 
Kadumme ja yritämme uudelleen. 
Kaadumme ja nousemme ylös. 
Kun uskomme itseemme, unelmiimme ja pidämme kiinni näistä kahdesta, voimme tehdä mitä ikinä haluamme. 
Mitä jos uudistuisimme kevään kynnyksellä juuri näin? 
Kodin kevätsiivous ei ole se tärkein. :) 
Rakkauden ja valon täyttämää kevättä Sinulle! :) 
IHANAA VUOTTA 2010!!! 
Vuosi on vaihtunut, joulu jäämässä väistämättä taakse ja uusi, ihana vuosi edessä! :) 
Paljon jää taakse, paljon on tulossa. 
Paras on kuitenkin tässä hetkessä, nyt. 
Siitä minäkin olen tänään nauttinut. 
Olen siivoillut, touhuillut, siinä sivussa lauleskellut ja ottanut muutaman tanssiaskeleenkin. :) 
Lapset ovat puuhastelleen hekin omissa hommissaan. 
Natunen on leikkinyt uudella nukkekodilla ja prinsessalinnallaan, Kupsu kirjoittanut jotain, jota pieni kirjailijanalku ei ole vielä antanut lukea… ;) 
Ilta hämärtää, joulun valot suovat vielä tunnelmallista loistettaan. 
Ulkona pakkasessa on talven ihmemaa, jonka keskelle minäkin tänä iltana suunnistan kulkuni. 
Välipäivien vapaat ovat ohitse ja aloitan työt. 
Tuntuu mukavalta päästä taas hoitotyön pariin. :) 
Vuoden vaihtuessa mielen valtaa puhtaus, kirkkaus ja uudistuminen. 
Kaikki 365 sivua odottavat kirjoittamista. 
On aika valita sellainen kynä, jolla kirjoittaessaan voi säilyttää uudistumisen, valon ja riemun vuoden jokaisena päivänä. 
Uuden vuoden lumous ei ole vain tämä hetki. 
Se on paljon enemmän. 
On meistä itsestämme kiinni, kuinka kauas kantoinen sen antama selviytymisen, unelmien toteuttamisen ja kiitollisuuden tunne on. 
Siksi kiitän tästä hetkestä; perheestä, kodista ja työstä. 
Kiitän ihanista ihmisistä, jotka ovat osa elämääni. 
Kiitän, että minulla on mahdollisuus valita. 
Valitsen luovuuden, vapauden ja rakkauden. 
Niistä syntyy onni vuoden jokaisena päivänä. 
Eikä onni ole vastoinkäymisten puuttumista. 
Se on asenne, jonka kautta niistä voi selviytyä. 
Hyvää uutta vuotta Sinulle! :) 
ARKIPUUHIEN PARIIN : ) 
Ihanaa, arki koitti! :) 
Ainakin hetkeksi… 
Joulu on eräällä tavalla jäänyt taakse, talvi on tullut oikein kunnolla ja kodissa vallitsee joulun jälkeinen kaaostila… ;) 
Toisin sanoen, jostain on ilmestynyt uutta tavaraa, jotka etsivät paikkaansa. 
Ainakin lasten huoneissa. 
Joulureissuista palanneiden kassit tursuavat pestäviä vaatteita ja niin edelleen. 
Nyt olisi hyvä hetki vaipua epätoivoon, tuskailla kaaosta ja harmitella jouluherkutteluja. 
Eikö vain? 
Ei sentään! 
Minä nautin siitä, että pääsen tekemään jotain. 
Olen toki tehnytkin koko joulun olemalla töiden parissa. 
Nyt ei kuitenkaan kaipaa laakereilla lepäämistä, vaan iloista, antavaa puuhastelua kodissa. :) 
Joulupukki toi pari uutta keittokirjaa; toisen kasvisruuista ja toisen suklaasta… 
Jälkimmäinen pääsee varmasti ahkeraan käyttöön ja läheiset kotona ja sen ulkopuolella pääsevät nauttimaan uusista herkuista. 
Ja suunhan saa laittaa makeaksi myös joulun jälkeen, jos sitä ei tee joka päivä. ;) 
Minulla on fanaattinen himo riisua joulu kodista aika pian joulun jäätyä taakse. 
En siis kuulu niihin, joiden kuusi lentää pihalle vasta sitten, kun siinä ei ole jäljellä yhtään neulasta… 
Minulla oli kerran ystävä, joka teki juuri näin. 
Hänen joulukuusensa pääsi pihalle yön hiljaisina tunteina, kun kukaan ei nähnyt… 
Kuusesta oli tosiaan ollut jäljellä pelkkä ranka! :D 
Tänä vuonna taidan odottaa kuusen pihalle viskaamista uuden vuoden jälkeisiin päiviin. 
Ensinnäkin, nautin tänä vuonna kuusen katselemisesta jopa aiempaa enemmän ja toiseksi koko perhe ansaitsee nauttia sen kauneudesta yhtä aikaa. 
Tänään on myös pakko päästä ulos ja lenkille! 
Uusi aika koittaa, mennään valoa kohti ja uudistutaan jo ennen uuden vuoden koittamista. 
Leppoisia välipäiviä itse kullekin! :) 
UUSI AIKA 
Koska meillä vietettiin joulua perheen kanssa jo maanantaina, on jouluherkkujen syöminen ikään kuin taakse jäänyttä elämää. 
No, pakko on tunnustaa, että vaikka kotona ei herkkupaloja tällä hetkellä olekaan hetkellistä makeanhimoa tyydyttämään, niin työpaikalta niitä löytyy… 
Olemme taas olleet kilttejä hoitajia, mitä ilmeisimmin. :) 
Todellisuudessa nämä sairaalaan ilmestyneet herkut kertovat kauniilla tavalla siitä, että potilaat ja heidän omaisensa ovat kokeneet tulleensa hyvin kohdelluiksi ja hoidetuiksi. 
Sama ilmiö näkyy missä tahansa ihmissuhteissa. 
Vuoden mittaan saattaa tulla ja tuleekin elämään kuuluvia eripuraisuuksia joko syystä tai tyhjästä, mutta jouluna muistetaan kaikki se hyvä, mitä on toisilta saatu. 
Aina toki löytyy myös niitä, jotka eivät osaa antaa anteeksi toisille, saatikka itselleen. 
Elämä on kuin peili. 
Mitä sinne heijastat, se heijastaa kuvajaisensa takaisin. 
Hymy valaisee ikkunan. 
Se mitä et uskalla sanoa tavallisena arkipäivänä, saattaa olla helpompaa sanoa juuri jouluna. 
Joulun suurin tarkoitus on muistuttaa meitä suurimmasta rakkaudesta. 
Rakkaus ilmentyy siinä, miten kohtelemme toinen toisiamme. 
Emme saa unohtaa myöskään itseämme. 
Kun jouluherkut on syöty ja juhlajuomat juotu, on aika palata onnelliseen arkipäivään. 
Onnellinen arkipäivä ei tarkoita tiukkaa dieettiä missään merkityksessä, vaan itsestään huolehtimista. 
Se mikä tekee hyvää keholle, näyttää hyvälle ja maistuu vielä paremmalle. 
Joulun jälkeen on hyvä hetki katsella ruokakaupan hyllyjä aivan uusin silmin. 
He-vi -osastolle kannattaa jäädä tutkailemaan hieman pidemmäksikin aikaa. :) 
Sen jälkeen (tai vaikka ennen sitä) voi hakea kirjastosta mielenkiintoisia, kiehtovia ja avartavia teoksia liittyen hyvää tekevään ravintoon. 
Terveellinen, hyvää tekevä ruoka on myös herkullista. 
Siihen tottuminen voi viedä hetken, mutta kun se makuun pääsee, on siitä vaikea päästää irti. 
Ruoka tekee hyvää myös sielulle. 
Kun sen yhdistää päivittäiseen liikkumiseen, tulevat ruuan maut esille aivan uudella tavalla. 
Liian usein syömme pelkästään siksi, että se on kivaa. 
Jouluna ja muina juhlahetkinä huvikseen syöminen ja nautiskelu on luvallista. 
Myös terveellinen ravinto voi olla nautinto. 
Vaivannäkö ravinnon eteen, värit, tuoksut ja kaunis kattaus ovat vähintään puolet nautinnosta. 
Minun jouluyön ateriani koostui iduista, vihreästä salaatista ja tofusta. :) 
Hieman erikoisen kuuloista, mutta juuri sitä mitä sillä hetkellä tarvitsin. 
Jouluateria, jonka nautin maanantaina, oli todellinen nautinto. 
Rippeitä syötiin seuraavinakin päivinä, mutta se riitti minulle. 
Jos saisin valita omasta joulupöydästäni kolme ruokalajia, joilla saisin jouluruuantarpeeni tyydytettyä, olisivat ne lohi, itse tehty sienisalaatti ja itse tehty lanttulaatikko. :) 
Vernan sienisalaatti syntyy näin: 
Sieniä. :) 
Itse käytän tähän aikaan vuodesta tölkistä löytyviä sekasieniä 2 purkillista. 
Valutan ne hyvin ja laitan kulhoon. 
Sitten pilkon sipulia hyvin pieneksi silpuksi ja lisään joukkoon. 
Valutan raejuuston siivilässä ja lisään sen mukaan. 
Jouluna sekoitan sienisalaattiin purkillisen smetanaa (arkena käytän kermaviiliä) ja maustan koko seoksen yrttisuolalla ja ripauksella mustapippuria. 
Maku on parasta, kun salaatti saa tekeytyä hetken jääkaapissa. 
Smetanaa lukuunottamatta varsin terveellistä herkkua. :) 
Mukavaa joulunjatkoa kaikille! :) 
PIPARKAKKUTALKOOT 
Vernalassa leivottiin perjantai-iltana piparkakkuja! :) 
Tämä on yksi meidän perheen perinteistä, joista kukaan ei halua luopua. 
Niinpä tänäkin vuonna odotettiin sopivaa iltaa, jolloin koko perhe oli paikalla. 
Lapset ja Väsynyt Lanssari leipoivat piparit; minä paistoin. :) 
Joululahjat ovat suurimmaksi osaksi hankittu ja jouluruokien valmistus on loppusuoralla. 
Meidän perheemme joulujuhlaa vietetään huomenna, sillä koko perhe lennähtää jouluaatoksi eri teille. 
Vaikka minä ja mieheni vietämmekin joulun töissä, pääsevät lapset nauttimaan jouluriemusta isovanhempiensa kanssa. 
Toisaalta, mikäs sen hauskempaa kuin pari kappaletta jouluaattoja! ;) 
Joulu sairaalassa ei ole yhtään sen vähempiarvoinen kuin muuallakaan. 
Itse asiassa siinä kulminoituu elämän koko kirjo iloineen ja suruineen. 
Sen vuoksi en kadu yhtään sairaalassa viettämääni jouluyötä. 
Tunnelma on siellä käsinkoskelteltavan harras ja herkkä. 
Siellä pääse todella osoittamaan lähimmäiselleen sen rakkauden, jota joulun perimmäinen sanoma meille muistuttaa. 
Sen vuoksi; ei säästellä rakkautta tänäkään jouluna. 
Sen kautta saamme suuremman lahjan, kuin mitä ikinä osaamme toivoa! :) 
ILO UUDESTA TUOKSUSTA : ) 
Uusi elämä myös tuoksuu uudelta! :) 
Tämä on aivan totta, vaikkei puhuttaisikaan konkreettisesti tuoksusta. 
Kun olemme onnellisia, nenämme poimii kaikki miellyttävät aromit. 
Jos olemme sen sijaan vaipuneet synkkyyteen, emme havainnoi ympäristön myönteisiä elementtejä myöskään nenällämme. 
Tuoksu on yhtä henkilökohtainen asia kuin alusvaatteet. :) 
Teemme valintamme itse siltä pohjalta, mitä valinnaltamme haluamme. 
Jos haluamme esim. alusvaatteilta pelkästään miellyttävää tunnetta iholla tai yksinkertaisesti vain alusvaatteet, jäävät ulkoiset seikat sivuun. 
Voimme tietysti haluta kaikki parhaat ominaisuudet tuotteelta kuin tuotteelta, joten silloin valintamme saattaa viedä aikaa. 
Tämä sama pätee kaikkiin asioihin elämässämme. 
Kun otamme asiat sellaisina kuin ne ovat ja keskitymme niihin, näemme huomaamattamme niiden kaikki hienot puolet. 
Se, mikä ensiksi oli vain vastaan tullut asia, on yhtäkkiä paljon enemmän. 
Kuljetaan siis aistit avoimina. 
Voimme yllättyä siitä, mikä kulman takana odottaakaan… :) 
Mikä seksuaalinen itsetunto? 
Onko kenellekään tullut koskaan mieli kysyä itseltään ”Miksi minun pitäisi haluta seksiä?” 
”Mitä minun tulisi tuntea seksin aikana?” 
”Osaanko nauttia seksistä?” 
”Pitäisikö minun tietää mitä kumppani tuntee tai mitä hän haluaa?” 
Nämä ovat kysymyksiä johon haluaisin vastauksia tämänkertaisessa aiheessani. 
Jotta voisi vastata kysymyksiin, niin pitäisi tuntea oma seksuaalinen itsetuntonsa. 
Radiossa, tuossa taustalla, soi Popedan ”olen kaupungin tavoitelluin ukkomies”, kumppani lukee vieressä viimeisestä Scientific American Mind -lehdestä siitä, mitä tiedemiehet pystyvät näkemään ihmisten aivoista kun kyseessä on seksi, oikeastaan lähinnä orgasmi. 
Nykytekniikka ja kuvantaminen on avannut tutkijoille mahdollisuuden nähdä laajemmin aivojen toimintaa. 
Itselläni on muutama lehdestä leikattu artikkeli ja pari avointa kirjaa pöydällä, joista lueskelen otteita. 
Kaikissa näissä kirjoituksissa ja sanoituksissa on kyse seksuaalisesta itseluottamuksesta. 
”Kun mies hallitsee taidon kasvattaa hitaasti naisen halua, hän voi luottaa siihen, että osaa tehdä naisen villiksi nautinnosta. 
Taitava rakastaja kiihottaa ensiksi naisen vähiten erogeenisiä alueita. 
Taitava rakastajatar kiihottaa ensiksi miehen kaikkein malttamattominta ja herkintä elintä”, kirjoitti jo John Gray aikanaan Mars ja Venus kirjoissaan. 
Tällainen itseluottamus on sekä naisesta että miehestä hyvin kiihottavaa. 
Miten sitten saavuttaisimme tämän seksuaalisen itseluottamuksen? 
Usein kuulee ja voi lukeakin, että hyvä itsetunto ja itseluottamus ovat seksikästä, se herättää mielenkiintoa ja on kiihottavaa. 
”Miehen itseluottamus saa naisen vakuuttuneeksi siitä, että mies tietää mitä tekee, osaa joustaa ellei jokin asia toimi, ja on myös kestävä. 
Mieskin syttyy kun naisella on itseluottamusta, mutta eri syistä. 
Kun mies huomaa naisen luottavan häneen, hän innostuu entistä enemmän. 
Kun naisen silmistä näkyy luottavainen varmuus tulevasta nautinnosta ja siitä, ettei mies voi tehdä mitään väärää, sekä halu rakastella miehen kanssa, mies innostuu valtavasti. 
Jos nainen näyttää liian varmalta kyvyistään tehdä mies villiksi, se saattaakin pelottaa miestä. 
Mies alkaa ehkä ihmetellä, pystyykö tekemään naiselle saman verran; hän alkaa ehkä epäillä, jaksaako tarpeeksi kauan tyydyttääkseen naisen. 
On tietenkin hyvä, että nainen luottaa pystyvänsä tyydyttämään miehen, mutta kuten kaikissa kehittyneissä parisuhdetaidoissa, kaikkein taitavimmin nainen tuottaa miehelle tyydytyksen auttamalla miestä onnistumaan naisen itsensä tyydyttämisessä.” 
Näin kirjoittaa John Gray kirjassa Mars ja Venus vuoteessa. 
Osaavatko ihmiset lukea toistensa silmistä tällaista itseluottamusta? 
Osaako mies ilmaista käytöksellään, että hän on varma taidoistaan tyydyttää nainen? 
Osaako nainen lukea miehen käytöksestä tämän? 
Entä viestivätkö naisen silmät miehelle, että ”uskon sinun kykyihisi, ota minut, saat minut hulluksi himosta?” 
Osa ihmisistä omaa varmasti tämän taidon, joten heillä on ilmeisesti sitten seksuaalista itseluottamusta. 
Entä muut? 
Ovatko he niitä, jotka ottavat sen jonka saavat tai eivät ota ketään, kun eivät ole varmoja, kuka on se oikea, eivätkä osaa viestittää mitään oikein tai ollenkaan? 
Kahlaavatko he läpi elämän tietämättä, minkälaista seksiä itse haluavat, tai minkälaista seksiä kumppani haluaa, jos eivät osaa lukea sitä toistensa silmistä ja eleistä? 
Senhän olemme jo usein todenneet, että seksistä, sen tavoista ja haluista on vaikeaa keskustella, varsinkin kumppanin kanssa. 
Miksi niin moni nainen kertoo ettei ”se ollut kummoinen, ei se saanut minua syttymään, en saanut orgasmia, useammasta puhumattakaan”. 
Miksi niin moni mies kertoo, kuinka ”se makasi kuin lahna, ei koskettanut minun kalua tai mitään muutakaan paikkaa, se odotti vain valmista, ei edes suudellut”. 
Miksi emme pidä seksuaalielämäämme usein kovinkaan hyvänä? 
Gallupit kertovat toisin, niiden mukaan suomalaiset ovat tyytyväisiä seksielämäänsä. 
Todellisuus on usein kuitenkin muuta: moni ei halua myöntää julkisesti, että seksi olisi suhteessa huonoa. 
Miksi emme hae itsellemme sitä nautintoa, jota kaipaamme? 
Miksi emme kehitä taitojamme seksin alueella, jotta pystyisimme tyydyttämään kumppanimme? 
Miksi tyydymme vähään ja odotamme, että se paranisi itsestään sitten joskus? 
Kaikki tämä epävarmuus ja huono seksuaalinen itsetunto johtavat vain huonoon tai korkeintaan keskinkertaiseen seksiin. 
Epävarmuuden lisäksi häpeä on myös seksuaalisuuden tappaja. 
Miksi häpeämme? 
Mitä häpeämme? 
Häpeämmekö seksiä, koska se tuntuu ”likaiselta”, eläimelliseltä, irstaalta, arvaamattomalta, hallitsemattomalta. 
Vai siksi, että emme ole sinut vartalomme tai halumme kanssa? 
Häpeä voi saada ihmisen kieltämään seksuaaliset tarpeensa, kirjoittaa Heidi Lindgren eräässä lehtiartikkelissa. 
Hän jatkaa: ”Häpeä on yksi tiedostamattomista ja tyypillisimmistä syistä seksuaalielämän ongelmiin. 
Häpeää tuntevat ihmisen päässä pyörii synkkiä ajatuksia: ”En ole minkään arvoinen. 
Jos muut tietäisivät, millainen olen sisältä, kukaan ei hyväksyisi tai rakastaisi minua oikeasti.” 
Häpeää tunteva luulee, että hänen pitäisi olla toisenlainen. 
Hän voi jopa pyydellä anteeksi olemassaoloaan, sanallisesti tai kehollisesti. 
Häpeävä on näkymätön ja kuulumaton. 
Hänen tahtonsa on tukahdutettu jo varhain, eikä hän pysty ilmaisemaan omaa tahtoaan. 
Passiivisuus voi ilmetä mykkäkouluna, torjuntana tai mäkätyksenä.” 
Mistä näin vahva häpeä sitten syntyy? 
Siihen voi tietysti olla tuhat ja yksi syytä, mutta tutkijat ovat vahvasti sitä mieltä, että häpeän tunne saadaan jo lapsena. 
Jos lapsi kokee olevansa huonompi, heikompi, osaamaton, vähemmän kiinnostava kuin vanhemmat, jne, hän alkaa väheksyä itseään ja hävetä sitä, että ei ole yhtä pätevä kuin aikuinen. 
Mikäli vanhemmat eivät osaa ottaa lasta huomioon ja osoittaa tälle, että hän on yhtä hyvä, vahva ja taitava kuin vanhemmatkin, niin lapsen mieli järkkyy ja hänen itsetuntonsa ei vahvistu, ja hänen psyykensä voi vaurioitua. 
Tällainen lapsi ei osaa koskaan tuoda itseään esille, ei kertoa haluistaan, ei edes myöntää niitä olevan. 
On helpompi olla haluamatta, sillä häpeän tunne, että ei kuitenkaan osaa, ei ole tarpeeksi haluttava, ei osaa antaa nautintoa, ei osaa vastaanottaa nautintoa, nautinto ei kuulu hänelle jne, kehittää estoja ja kontrollia. 
Heidi Lindgren kirjoittaa vielä: ”Joskus häpeä kääntyy häpeämättömyydeksi. 
Se voi pinnallisesti näyttää seksuaaliselta vapaudelta, mutta tällaiselta ihmiseltä puuttuu kyky tuntea läheisyyttä, intiimiyttä ja sitoutumista seksuaalikumppaniinsa. 
Seksuaaliset rajat voivat olla kadoksissa. 
Tällöin seksuaalisuuden ilmaiseminen on teko ja toiset ihmiset ovat välineitä. 
Tämä näkyy esimerkiksi sukupuolielinkeskisyytenä ja seksitekniikoiden korostamisena.” 
Voimmeko syyttää vanhempiamme siitä, ettemme ole seksuaalisesti kehittyneet vapaiksi, osaaviksi ja vastaanottavaisiksi? 
Kyllä voimme, mutta vanhempamme voivat taas itse syyttää omia vanhempiaan ihan samasta asiasta. 
Jos osaisimme suhtautua ja kasvattaa lapsemme niin, että hän välttyisi häpeän tunteelta, niin olisimme tehneet jo paljon, vaikka emme osaisikaan kasvattaa lastamme seksuaalisesti vapaaksi henkilöksi. 
Miksi meidän pitäisi sitten osata olla niin vapaita seksuaalisesti? 
Seksi ja siitä saatava nautinto on yksi elämän tärkeimmistä asioista. 
Mikäli häpeä, estot ja oma kontrollointi estävät meiltä tämän nautinnon, vaikuttaa se kaikkeen muuhunkin elämässämme. 
Voimme uskotella itsellemme, ettei seksi ole tärkeää, että tyydytyksen saaminen ei ole tärkeää. 
Suomalaiset uudistavat elokuva-alaa 
Suomessa syntyy aina silloin tällöin maailmalla todella hyvin menestyviä ideoita ja asioita. 
Ensin tuli Nokia ja Linux, sen jälkeen peliteollisuus nosti päätään esimerkiksi Remedyn Max Paynen muodossa ja tällä hetkellä maailmaa on valloittamassa Rovion Angry Birds. 
Näin jääkiekon maailmanmestaruuden (joita ilmeisesti tulee vain 16 vuoden välein) ohella on mukava nostaa esiin suomalaisten harrastelijoiden (tai ei ehkä enää pelkkien harrastelijoiden) tekemä pioneerityö, jolla he pyrkivät uudistamaan tapaa, jolla elokuvia tehdään. 
Kyseessähän on tietysti Iron Sky. 
Elokuvasta tekee erilaisen se, että yhteisö on päässyt osallistumaan sen tekemiseen (crowd sourcing). 
Tämän lisäksi osa rahoituksesta pyritään keräämään tulevalta yleisöltä (crowd funding). 
Voinen tässä vaiheessa jo turvallisesti todeta, että Iron Sky tulee olemaan eräs tunnetuimmista suomalaisista elokuvista ja se tasoittaa tietä kaikille muille vastaaville nyt tekeillä oleville (esimerkiksi The Cosmonaut) sekä tulevaisuudessa vastaavalla tavalla tehtäville elokuville. 
Energia Productionsin tekemä informatiivinen video kertoo hyvin uuden idean Iron Skyn takana. 
Se sai ainakin minut uskomaan uuteen tapaan tehdä elokuvia. 
Syynä voi toki olla pätkän natsityyli mahtipontisella musiikilla varustettuna, propagandaa vaiko ei… 
se jää nähtäväksi ;) 
Iron Skyn ensi-ilta on 4.4.2012. 
Uusin teaseri. 
Projekti etenee hitaasti mutta varmasti. 
Kolvasin tuon intervalliajastimen komponentit koekytkentälevylle jo muutamia päiviä sitten. 
Ajastin toimii täydellisesti, ja mikäli se jotain muutoksia kaipaa, ne voi tehdä koodiin. 
Nappejakin saa lisäiltyä tuohon vielä monia, jos puutteita ilmenee. 
Pohjasta roikkuvat johdot ovat tilapäisiä, tulen tekemään kaiken paremmin lopullisessa versiossa. 
Dolly ei synny ihan yhtä nopeasti kun tuo ajastin. 
Lähinnä kyse on kustannusten minimoimisesta ja suunnitteluun kuluvasta ajasta. 
Näillä näkymin joudun tilaamaan USA:sta yhden kierroksen minuutissa pyörivän moottorin tai jonkin vastaavan tyylisen setin (Servocity). 
Kimppatilaus ei ole täysin poissuljettu vaihtoehto. 
Postikulut toki pienenevät, mutta tilalle saattaa sitten tulla tullimaksuja, jos kustannukset nousevat enemmän. 
Eli jos jotakuta Tampereella tai lähistöllä asuvaa kiinnostaa tuolta Servocitystä jotakin tilata, ota yhteyttä niin jutellaan tarkemmin. 
Eteenpäin en ala tavaraa postittamaan. 
Marko kyseli Twitterissä tuon näytön kytkentöjä, joten piirsin eräälle common cathode-tyyppiselle näytölle sellaiset (riippuu täysin näytön tyypistä ja valmistajasta). 
Kuva löytyy GitHubista, kuten muutakin infoa komponenteista ynnä muuta sekalaista. 
Tieto on englanniksi, suomennan tekstit kyllä myöhemmin. 
Kannattaa muutenkin seurailla GitHubia, sillä en kirjoittele blogiin läheskään niin usein kuin teen muutoksia koodin ja muihin juttuihin. 
Tuo videokin on ollut nähtävillä Youtubessa jo useamman päivän, ja jos minua olisi seurannut GitHubissa tai Twitterissä (tai youtubessa), niin sen olisi saattanut bongata aikaisemmin. 
PS. Blogin kommentointiin on lisätty muista minut –täppä, vaatii keksit (cookiet), jotta toimii. 
Näin sivuhuomautuksena kommentoijille :) 
Intervalliajastimen prototyyppi: video, kuvia, koodia 
Olen tuota prototyyppiä kehittänyt nyt huiman yhden päivän, oikeastaan muutamia tunteja ellei koodaamista lasketa mukaan. 
Päädyin ratkaisuun, jossa annetaan pelkkä intervalli ja kamerassa säädetään loput arvot. 
Onnistuin myös liittämään näytön pakettiin mukaan, joten nyt nappien painamisesta saa ainakin jonkinlaista feedbackia. 
Prototyypissä on siis viisi nappia: start, stop, reset, ensimmäisen digitin (numeron) valinta sekä toisen digitin valinta. 
Startista ajastin käynnistyy (yllätys), stopista sen voi pysäyttää, resetillä kaikki nollaantuu ja nuo kaksi muuta nappia siis muuttavat näytön numeroiden arvoja ykkösestä yhdeksään, ja nollaantuvat automaagisesti ylitettyään arvon yhdeksän. 
Start- ja stop-toiminnot laitan myöhemmin saman nappulan alle. 
Tuon ajan valinnan kanssa täytyy vielä tehdä pientä pohdintaa, sillä sen voisi toki laittaa myös yhden nappulan alle. 
Kuitenkin yksi nappi vapautuu joka tapauksessa, ja siihen tulen lisäämään intervallin aika-alueen valinnan. 
Nyt vakiona pystyn säätämään ajan 0,1-9,9 sekuntia 100 millisekunnin välein. 
Koodia muuttamalla saan käyttöön alueen 1-99 sekuntia sekunnin välein. 
Tämän alueen vaihdon muutan siis ihan fyysisen kytkimen taakse, ettei sitä tarvitse koodissa manuaalisesti muuttaa. 
Videossa näkyvä ledi on vain demonstraatiotarkoituksessa piirissä mukana (välähtää aina kun Arduino lähettää pulssin, joka sulkee optoerottimen ja luo virtapiirin kameran puolelle, jolloin kameraa ottaa kuvan), sillä sen tilalla kuuluisi olla kameraan menevät piuhat (ledille meneviä piuhoja ei myöskään todellisuudessa tarvita). 
Muista ominaisuuksista sen verran, että aikaa voi vaihtaa lennossa eli ajastimen ollessa käynnissä. 
Painonapit on kytketty yhteen analogipinniin, joka tulkitsee kunkin napin erillisenä johtuen vastuksista. 
Eri nappi palauttaa eri arvon. 
Lue lisää täältä. 
Tuossa ledinäytössä on 16 liitäntää, mutta käytän niistä vain yhdeksää. 
Kuinka se on mahdollista? 
Käytetty tekniikka on nimeltään multiplexing. 
Yksinkertaisesti selitettynä en voi syöttää näytölle numeroita samaan aikaan, mutta jos sammutan näytön toisen puolen ja laitan näytön toisen puolen päälle ja päinvastoin tarpeeksi nopealla taajuudella, näyttävät ne molemmat olevan päällä ihmissilmällä katsottuna. 
Nopeilla kameroilla välkkymisen huomaa, mutta eihän niitä näyttöjä tarvitse kameroilla kuvailla. 
Näytössä on molemmissa numeroissa 7 eri osaa, joissa jokaiselle on oma ledi. 
Numeroiden samat osat olen liittänyt kaapeleilla toisiinsa, joten lopputuloksena on 7 liitäntää. 
Loput kaksi liitäntää ovat joko common cathode (yhteiskatodi) tai common anode (yhteisanodi) tyyppisiä, joista kumpikin on kytketty omalle numerolleen jokaiseen 7:ään osaan. 
Jos niissä ei kulje virta, numeroa ei näy. 
Näitä vuorotellen sulkemalla ja sammuttamalla saavutetaan haluttu multiplexing-efekti. 
Ne ovat vuorollaan päällä ehkä noin yhden millisekunnin. 
Keltaiset johdot kytkevät numeroiden samat osat toisiinsa. 
Kaksi keltaista johtoa ovat anodit, oranssit osille meneviä. 
Johdot on kolvattu kiinni näyttöön. 
Pientä päänvaivaa aiheutti tuon oman näyttöni common anode-tyyppi, koska jostain syytä kaikki netin tutoriaalit oli tehty common cathode näytöille. 
Sain näytön kuitenkin toimimaan, kuten videosta näkyy. 
Koodini olen laittanut ensimmäistä kertaa ihan yleiseen jakoon hyvin kommentoituna (lontooksi, myöhemmin saatan suomentaa) GitHubiin. 
Sieltä sitä voi myös helposti seurailla, sillä tekemäni muutokset näkyvät siellä aina, vaikka muuttaisin vain yhden rivin jotakin tai vaihtaisin pisteen paikkaa. 
Johdotusdiagrammit löytyvät myös sieltä, kuten myös myöhemmin lisättävä komponenttilista. 
Tällä hetkellä prototyypin johdotusdiagrammi löytyy GitHubista, mutta se ei pidä vastuksien arvojen eikä näyttöjen osalta paikkaansa. 
Antaa kuitenkin suuntaa siitä, mitä pitäisi tehdä saadakseen koodin toimimaan ihan fyysisessä maailmassa. 
Luminance HDR saatavilla nyt myös suomeksi 
Luminance HDR:n versio 2.0.2 on vihdoin julkaistu lukuisten bugikorjauksien jälkeen. 
Kuten tammikuun loppupuolella jo kirjoitin, suomensin koko ohjelman käyttöliittymän ja tuolloin oletin julkaisun tapahtuvan pian (kehittäjiltä saatu tieto), mutta näin ei käynyt. 
Sourceforge joutui ensin hakkeroinnin kohteeksi ja kehittäjät korjailivat bugeja sekä parantelivat ohjelmistoa aivan viime päiviin saakka. 
Parempi kuitenkin myöhään kuin ei milloinkaan. 
Ainakin Windowsin puolella käännös näyttää pelaavan moitteetta (asennuksen aikana ei voi valita suomea). 
Suomen saa käyttöön menemällä polkua Tools -> Preferences -> Languages -> Finnish , jonka jälkeen Luminance HDR tulee käynnistää uudelleen. 
Kuten jo tammikuussa tuli kirjoitettua, käännöskukkasia löytyy varmasti. 
Jos joku sana pistää silmään, löydätte selkeän kirjoitusvirheen tai muuta huomautettavaa, ilmoittakaa ihmeessä vaikka tämän tekstin perään tai suoraan sähköpostilla (palautelomakekin käy). 
Korjaan virheet ja korjattu versio ilmestyy seuraavan Luminance HDR:n version mukana. 
Arduino: elektroniikkarakentelua ja ohjelmointia 
Tämä rakentelupuoli on jäänyt blogissa hiukan vähemmälle kirjoitusten määrässä kuin muut osiot, mutta tilanteeseen tulee todennäköisesti hiukan muutoksia. 
Ostin nimittäin Arduinon, tarkemmin sanottuna Arduino Unon, joka on avoimen lähdekoodin mikrokontrollerikehitysalusta (open-source electronics prototyping platform). 
Arduino on hyvin suosittu ympäri maailmaa, koska se on halpa, helppo ja nopeasti opittava alusta, jolla voi kehittää vaikka mitä yksinkertaisesta ledin vilkuttelusta 3D-tulostimiin saakka. 
Arduino on italialainen keksintö, mutta alustoja on saatavilla hyvin monia erilaisia. 
Pelkästään Arduino valmistaa noin kymmentä eri alustaa. 
Alustoja on saatavilla myös muiden valmistamina, koska Arduino on toteutettu avoimen lähdekoodin periaatteella. 
Ostin siis omiin tarpeisiini ainakin tällä hetkellä hyvin sopivan Arduino Unon, läjän komponetteja sekä USB-kaapelin. 
Nämä kustansivat postikuluineen 55,50 euroa. 
Kauppana toimi Paeae Technologies (löysin Arduinon sivuilta), jota täytyy tässä kyllä kehaista ensinnäkin hyvin nopeasta toimituksesta (tilasin lauantaina, eli paketti postitettiin eilen ja nyt jo kirjoitan tätä tekstiä) ja toimivasta verkkokaupasta. 
Ostin seuraavat tuotteet: * Arduino Uno * Paeae Starter kit * USB-kaapeli 
Starter kit sisälsi jopa muutamia ylimääräisiä komponentteja, joten kaupan kuvauksessa luvatut kappalemäärät pitivät hyvin paikkansa. 
Arduinoon on saatavilla erilaisia ”laajennuksia”, shieldejä, joilla sitä saa laajennettua esim. GPS-trackeriksi tai GSM-puhelimeksi. 
Ja mikä parasta, näihin on olemassa kaikkiin valmiina koodi, avoimena tietysti. 
Jotta saatte käsityksen Arduinon suosiosta ja mahdollisuuksista, suosittelen katsomaan nämä pätkät Youtubesta: Arduino High Speed Photography Trigger Collin's Lab: USB Hacking with Arduino 
Tarkoituksenani on aluksi hiukan harjoitella elektroniikkarakentelua ja Arduinon ohjelmointia (ohjelmointi tapahtuu C/C++:n kaltaisella kielellä), jonka jälkeen lähden todennäköisesti kehittämään ainakin intervalliajastinta ja siihen moottoritoimista liikkuvaa jalustaa. 
Näiden lisäksi kiinnostavaa olisi tehdä myös high-speed salamatriggeri ja muutamia muita valokuvaukseen liittyviä sovelluksia. 
Noihin tavitsee kuitenkin kaikenlaista optoerottimista moottoreihin, joten opeteltavaa riittää. 
Halvempaa tämä kuitenkin on kuin kaiken ostaminen valmiina kaupasta ja samalla sentään opinkin jotain hyödyllistä. 
Spotify rajoittaa ilmaisen musiikin kuuntelua 
Spotify ilmoitti tänään lisäävänsä rajoituksia Spotify Free- ja Open-tileille. 
Rajoitukset ovat seuraavanlaiset: 
Uudet käyttäjät pystyvät käyttämään tilejään niin kuin nytkin ensimmäiset 6 kuukautta. 
Toukokuun ensimmäisestä päivästä alkaen marraskuun 1. päivä 2010 tai sitä aikaisemmin rekisteröityneet voivat toistaa jokaista kappaletta korkeintaan 5 kertaa. 
Marraskuun 1. päivän 2010 jälkeen rekisteröityneille nämä rajoitukset otetaan käyttöön kuuden kuukauden kuluttua rekisteröitymisestä. 
Kokonaiskuunteluaikaa rajoitetaan 10 tuntiin kuussa ilmaiskäyttäjille ensimmäisen kuuden kuukauden jälkeen. 
Tämä tarkoittaa noin 200 kappaletta tai 20 albumia. 
Osa käyttäjistä on jo noussut tämän tulevan muutoksen johdosta varpailleen ja lopettaneet Spotifyn käytön. 
En kuitenkaan ymmärrä, miksi joku ei maksaisi kymmentä tai viittä euroa kuussa järjettömän suuresta, mobiilista musiikkikirjastosta? 
Ilmeisesti kaikki pitäisi saada ilmaiseksi, ”kaikki heti tänne” –periaatteella. 
Kuinka paljon ihmiset oikeasti sitten olisivat valmiita maksamaan tästä huvista? 
Luulen, että nuo hinnat ovat jo nyt niin matalla kuin ne ylipäätään voivat olla. 
Kymppi tai vitonen kuussa musiikista on liikaa ja samaan aikaan monet maksavat saman päivässä esimerkiksi tupakasta. 
Ehkä minä olen vain mieleltäni hyvin rajoittunut, mutta en ymmärrä. 
En sitten yhtään. 
HS-vaalikone ja ehdokkaiden kotisivujen hakukonenäkyvyys 
Jos minua Twitterissä eilen seurasi, onkin tästä asiasta jo melko lailla perillä. 
Kirjoitan kuitenkin ihan selvyyden vuoksi tämän tekstin ja kerron hiukan tarkemmin, mitä tein. 
Tekninen puoli on tekstin lopussa, eli jos koodi kiinnostaa, mene suoraan sinne :) 
HS-vaalikoneen datassa on noin 1600 ehdokkaan kotisivut. 
Niiden hakukonenäkyvyyden mittaamiseen on olemassa eräs helpohko tapa (tai helppo ja helppo): backlinkkien lukumäärä. 
Backlink tarkoittaa käytännössä niiden ulkopuolisten linkkien lukumäärää, jotka osoittavat tietylle sivustolle. 
Mitä enemmän kyseisiä linkkejä on, sitä parempi hakukonenäkyvyys sillä sivustolla on, johon ne viittaavat. 
Backlinkkien kokonaislukumäärän saa selville hakukoneiden tarjoamasta datasta. 
Vaikka Google onkin hyvä hakukone, se ei vedä vertoja tässä asiassa Yahoolle. 
Google ei nimittäin anna kaikkien backlinkkien lukumäärää, Yahoo taas antaa. 
Tämä on siis syy, jonka takia olen käyttänyt Yahoota. 
@digikim kyseli Twitterissä, olisiko mahdollista analysoida backlinkkaajien sivustoja eli muodostaa eräänlainen politiikan pagerank. 
Vastaus on kyllä ja ei. 
Googlen kautta se ei onnistu, Yahoon kautta onnistuu osittain. 
Yahoo rajoittaa palautettavien tulosten lukumäärän 100 kappaleeseen, joten joidenkin ehdokkaiden kohdalla olleiden kymmenien tuhansien backlinkkien läpikäynti ei tule onnistumaan. 
Backlink-data (xml, csv, xlsx, sql) 
Pieni huomautus datasta: 
Joidenkin ehdokkaiden kotisivuna on puolueen kotisivu, joillakin oli facebookin etusivu, joillakin wordpressin etusivu. 
Nuo Facebook/Wordpress –arvot muutin nollille, sillä backlinkkien määrä liikkui miljardeissa ja ne vääristävät dataa todella paljon. 
Puolueen etusivuille vievien osoitteiden arvoja ei ole nollattu. 
Ääkkösiä sisältäneet sivut ovat myös nollilla, sillä Yahoon api ei jostain syystä pelittänyt niiden kanssa. 
Varmaan unohdinkin jotain, mutta kysykää ihmeessä jos kysyttävää. 
Niin, visualisointeja voisin ehkä noista tehdä, saa nähdä. 
Joku muukin voisi niistä yrittää jotakin vääntää :) 
Tekninen puoli ja koodia 
Kenties jotakuta kiinnostaa tämän takana oleva simppeli koodikin, joten laitetaan näytille kun kerta ohjelmointi-kategoriaan tämän postaan. 
PHP-skripti 
Tiedosto on kommentoitu suhteellisen hyvin (ja epäselvästi), toiminta selvinnee sitä katsomalla. 
Yahoon APIn rate limitistä: kyseinen API on poistumassa käytöstä ja se korvataan Yahoo Query Languagella, joten noita limittejä on ilmeisesti tiukennettu. 
Yahoo lupaa yhdestä ip:stä 5000 kyselyä / per päivä, mutta minut bannattiin sieltä aina 300 kyselyn jälkeen. 
Ai miten kiersin bannit? 
3G:n kautta saa aina uuden ip-osoitteen kun sinne yhdistää :P 
(tosin kerran skripti pysähtyi senkin takia kun kännykästä loppui akku ja välillä tuli timeouttia) 
HS-vaalikoneen datan visualisointeja 
Teinpä minäkin nyt sitten pari melko simppeliä visualisointia HS-vaalikoneen datasta. 
Käytin eilen julkaisemiani SQL-dumppeja tietojen analysointiin. 
Käytännössä data oli siis MySQL-tietokannassa, josta sen noudin ja parsin PHP:lla. 
Visualisoinnit on muodostettu parsitusta datasta Highcharts JS:n avulla, jonka lisenssi on sama kuin datallakin eli Nimeä-epäkaupallinen-tarttuva 3.0. 
Kaupallisesti kuvaajia ei siis voi käyttää. 
Visualisoinnit on tehty neljästä kysymyksestä, jotka valitsin yksinkertaisten vastausvaihtoehtojen ”Kyllä” ja ”Ei” perusteella. 
Kuvaajissa on siis puolueittain kyllä- ja ei-vastauksien määrät. 
Visualisoinnit ovat erillisellä sivulla. 
Huom! Vaativat javascriptin toimiakseen. 
HS:n vaalikone on avointa tietoa (SQL dumpit) 
HS julkaisi pari päivää sitten vaalikoneensa datan avoimesti kaikkien käytettäväksi. 
Ratkaisu on hyvä, ja se onkin poikinut jo muutamia visualisointeja, kuten Loitto | Suomen poliitikot erottuvat kahdella akselilla ja Ehdokkaiden vastaukset HS vaalikoneessa 2011. 
Data on annettu HS:n blogissa csv- sekä excel-tiedostoina. 
Kiinnostuin datasta ja sen käyttömahdollisuuksista, mutta koska en ole mikään tilastojen tai niiden analysoinnin asiantuntija, on minun hiukan vaikea lähteä dataa käyttämään. 
Siksi teinkin datasta neljä tietokantadumppia, jotka annan kaikkien käytettäväksi – näillä voi siis rakentaa melkeinpä mitä tahansa, jos osaa. 
Tiedot on alunperin julkistettu Creative Commons -lisenssillä Nimeä-epäkaupallinen-tarttuva 3.0, ja lisenssi pysyy samana myös näiden tietokantadumppien osalta. 
En ole myöskään mikään tietokantojen taulujen rakenteiden asiantuntija, mutta paloittelin datan neljään eri tauluun: 
Tarkemmat rakenteet (jokaisessa taulussa indeksi id-sarakkeessa) voit vilkaista tekstin lopusta. 
Kysymyksiä ei ole missään taulussa eli jos niitä haluaa käyttää, on ne lisättävä jotenkin erikseen mahdolliseen sovellukseen/visualisointiin. 
Ne, jotka asiasta ovat kiinnostuneet, ymmärtänevät mitä yllä olevat tiedostot ovat ja mitä niillä tehdään eli en ala sen tarkemmin näitä selittelemään. 
Kysyä toki voi kommenteissa, vaikka voi olla, etten osaa vastata kysymyksiinne. 
Toivottavasti näistä on kuitenkin jotain hyötyä :) 
Mikä viikonloppu!! 
Okei, olisiko voinut toivoa yhtään parempaa viikonloppua pikku mini-lomalle Suomeen?!? 
No ei! 
SUOMI ON UUSI MAAILMANMESTARI! 
Tietysti jätin kaikista mahdollisista tavaroista kameran kotiin Hollantiin, just tällaisena viikonloppuna kun olis ehkä halunnutkin tallentaa tapahtumia. 
Torstai-yöllä pienten matkatyylistä johtuvien haasteiden jälkeen pääsin vihdoin koti-Suomeen :) 
Note to self: Jos haluaa välttämättä matkustaa niissä 12 cm koroissa niin ne voi vaikka laittaa käsimatkatavaroihin ja vedellä muuten baltsuissa. 
Lesson learned, tunto palailee tässä pikkuhiljaa varpaisiin... 
Perjantaina pääsin unicafeeseen ja näin kavereita :) 
Ei vitsit suomalainen kouluruoka on hyvää! 
Perjantaina tuli kulttuurierohavaintoja, kun tajusin junassa kanssamatkustajien mulkoiluiden jälkeen, että se ei ehkä olekaan ihan normaalia kysellä konduktööriltä kuulumisia. 
Tai jutella takana olevalle citymarketin kassajonossa. 
Ja näyttääpäs suomalaiset sitruunan syöneiltä. 
Ei se tee ihmisestä mitenkään itsevarmemman, coolimman tai muuten vaan elämässä menestyneen näköistä jos näyttää koko ajan siltä, että tässä nyt masistellaan ja kyllä tympii kaikki! 
En edes ollut aikaisemmin huomannut, mutta kaikki on ihan mutrusuina.. 
Hei rentouduttaisko nyt vähän :) 
Onneksi viikonlopun tapahtumat muutti myös vähän suomalaista kansanluonnetta ;) 
Lauantain ohjelmassa oli meidän kaikkien elitistikakaroiden eliittijuhlat elitistisessä Finlandia-talossa. (Varoitus: sarkasmia) 
Eli SYK täytti 125 vuotta. 
Kristan ja Danun kanssa juhlittiin esitysten ja illallisen muodossa, nähtiin uusia ja vanhoja tuttuja, opettajia, sekä Bottalle jatkoille tulleita kavereita. 
Oli aivan mahtava ilta ja oli niin kiva nähdä kaikkia. 
Koulubileet, mutta kaikki oli nyt baari-iässä :D 
Seuraavana päivänä sain kauan kaivattuja mamin korvapuusteja! 
Yritin kerran tehdä täällä mutta ne nyt oli ihan kauheita ja epäonnistuneita. 
Nähtiin myös Jussin perhettä ja lopulta suunnattiin Laurille Tapiolaan katselemaan finaalia kisakatsomoon. 
Olin itse ilmeisen alitajuisesti pessimistisenä liikkeellä, koska tulin autolla eikä skumppaa ollut kylmässä. 
Kun kolmatta erää oli mennyt 10 minuuttia, lähti puhelu iskälle: 
Nyt taitaa kyllä jäädä auto pihalle! 
Pakkohan upeaa voittoa oli lähteä juhlimaan stadiin, jonne sitten pikku taxisäätöjen jälkeen päästiinkin. 
Oma varma kikkani taxikeskuksen huutaessa varattua (taas toimi) on mennä Pohjois-Tapiolan ABC:lle ja kysyä tauolla olevilta taxikuskeilta, josko tauon jälkeen ehtisivät heittää meidät päämäärään. 
Mentiin sitten Kauppatorin kautta Senaatintorille. 
Ihan älytön tunnelma, ihmiset vaan huusi ja lauloi, kaikki oli niin iloisia ja aidosti innoissaan, halaili tuntemattomia ja juhli yhdessä. 
Aivan mahtavaa!! :) 
Olin kyllä niin onnellinen, että pääsin itse olemaan Suomessa tona päivänä! 
Juhlat jatkuivat pitkään hyvällä porukalla Loosessa ja Eerikin pippurissa, ja lopulta oltiin kuuden aikaan aamulla kotona. 
Suhteellisen absurdia oli lukea aamubussissa metro-lehdestä juttua tapahtumasta, josta oli vasta tulossa kotiin :D 
Eilen sitten kävin töissä keplottelemassa vähän pidempää sopparia ja he aiheuttivat pikku paniikin sanomalla, että mun kone lähtee iltapäivällä samaan aikaan kun Leijonien kone tulee Suomeen. 
Pikku ruuhka olisi siis edessä... 
Laura heitti mut kentälle, ei ollut lopulta mitään ongelmia, näin sen Leijona-koneen laskeutuvan mutta valitettavasti itse Pasi Nurmisen mahtavaa laskeutumista en todistanut, terminaali oli väärässä suunnassa. 
Lennolla alkoi vähän univelat verottamaan ja aloin torkkumaan ja aina heräsin siihen, kun jo nojasin vieressä istuvaan vanhempaan herraan... Sori :D 
Damiin paluu tuntui vähän hassulta, mutta vielä enemmän ahdisti pitkä junamatka ja tyhjä kaupunki, mihin palaa. 
Epäilen, että jengi ei edes tiedä, mitä jääkiekko tarkoittaa. 
Mun olis pitänyt olla torilla eikä missään typerässä lentokoneessa tai junassa!! :D 
No onneks täällä on jotkut karnevaalit, ja kaupunki oli ihan täynnä ihmisiä. 
Tää päivä on mennyt vähän kipeillessä, sen siitä saa kun riekkuu ulkona. 
It was worth it! 
Viikonlopun Suomi-havainnot: 
- Jengi vois olla piiiiiikkasen iloisemman näköisiä ihan näin päivittäistasolla ;) 
- Onpa siellä kevät myöhässä ja hullut siitepölyt 
- Auton ajaminen oli ennen maanantaita vähintäänkin hämmentävää ja jopa vähän haastavaa. 
- Mitämitä, Lasarin S-market ja Alko avattu?!?! 
No ihan kiva:) 
- ... Mutta miten ne ei ole vieläkään saanut rakennettua sitä Lepuskin tornia? 
- On ilmeisesti tosi outoa alkaa höpötellä tuntemattomille ystävällisessä hengessä ja selvänä. 
- Tapasin maailman aggressiivisimman bussikuskin, kiitos 102T. 
- Ruisleipä+oivariini+oltermanni maistuu vaan niin hyvältä. 
Ja korvapuustit! 
- Viikonloppuun kuului myös japanilaisia ruoka-havaintoja. 
Ihan jees, että iskä osti jotain vihreiden jättimäisten nuuskapussien näkösiä jotain. 
Ilmeisesti syötävää, kukaan ei uskalla kokeilla. 
Tökin vähän, oli pehmeitä. Yök. 
- Vaikka normaalinaama suomalaisella olisi maansa myynyt niin kyllä sitten juhlan tullen osataan juhlia ja kunnolla! :) 
Hyvä Suomi! 
- Olipa ihanaa olla kotona :) 
Kyllä koti on aina koti! 
Ja nähdään tosiaan taas Suomessa 1,5 viikon päästä. 
Sanoinko jo jotain tästä ravaamisesta? :D 
Bruxelles 
Vähän propagandaa näin heti alkuun ;) 
Lähdettiin viime perjantaina Sophien ja Carolinen kanssa piiiiiitkän (5h) junamatkan päähän Brysseliin Belgiaan saakka. 
En ollut itse ikinä käynyt Belgiassa saatikka Brysselissä, ja matkaan valmistautuminen kouluhommien takia oli aika minimaalinen. 
Ei siis ollut mitään odotuksia tai ennakkoluuloja. 
No, ei oltais voitu valita parempaa paikkaa ja aikaa meidän minilomalle! 
Bryssel oli aivan ihana kaupunki jota helli sellaiset mukavat 30 asteen helteet, ja viikonloppuna oli vielä Eurooppa-päivä sekä Festival d'Iris, mitkä tarkoittivat EU:n ja muiden organisaatioiden avointen ovien päivää sekä konsertteja ja bileitä pitkin kaupunkia. 
Hotelli oli halpa sekä sopivasti keskustassa ja Häegen-Datzin naapurissa (Banoffeeta kului...). 
Oli tosi hassua huomata, miten matkustamalla ihan naapurivaltioon muuttui kulttuuri ja ihmiset niin merkittävästi. 
Ja maasto, ihan pirusti mäkiä, toooodella hämmentävää. 
Bryssel oli ainakin omiin hollantilaiseen maisemaan tottuneisiin silmiin todella ranskalainen kaupunki. 
Kauppagallerioita, terasseja, kahviloita... 
Oli suht järkyttävää todeta, miten oma ranskankielen taito, jota on hinkattu se 10 vuotta ja kaks opiskeluvaihtoa, oli täysin unohtunut. 
Neljä vuotta sitten puhuin meidän keittiössä Ranskan ja Suomen politiikan eroista ranskaksi, nyt en pystynyt edes vähäiseenkään small talkiin. 
Onneksi se kieli alkoi palautua jostain ja lopulta pystyin puhumaan jo ihan normaalisti. 
Ja kuulemma paremmin kuin Belgian flaamit, meinasin suunnilleen itkeä ilosta :D 
Pakko alkaa lukemaan ranskankielisiä lehtiä ja kirjoja ja mentävä jollekin kurssille syksyllä, oli sen verran traumaattinen kokemus toi kielen unohtaminen. 
Käytiin lauantaina tosiaan EU:n rakennuksissa tutustumassa toimintaan ja tiloihin, ja oli kyllä aika vaikuttava kokemus ainakin omasta mielestäni. 
Ehkä kivointa oli kuitenkin se, kun lounaspöydässä viereemme istui EU:ssa työskentelevät Andrea ja Terese. 
Andrea oli EU-veteraani, takana 35 vuoden työura, ja oli hieno kuulla heidän tarinoitaan työskentelystä Brysselissä, kulttuurieroista, Euroopan muutoksesta jne. 
Lounasseuran lisäksi iloitsimme mahtavasta ranskalaistyylisestä lounaasta. 
Kyllä se laitosruokakin maistuu hyvältä, kun ei ole kolmeen kuukauteen saanut kunnon lounasta ;) 
Ja belgialainen käsitys työpaikkalounaasta oli meidän mielestä kyllä ihan mahtava, 8e ja kunnon ravintolasapuskat. 
Okei, saan olla fiiliksissä tosta Suomen lipusta... 
Törmättiin myös uuteen näkyyn, Suomalaiseen Merimieskirkkoon. 
Tiesin puheiden perusteella, että niissä on lähes aina kahvila, missä myydään suomalaisia tuotteita. 
Oli ihan pakko mennä katsomaan, mitä sieltä löytyi. 
Harvoin sitä on niin iloinen ihan vaan Oivariinin ja Oltermannin näkemisestä :D 
Oli ihan pakko istahtaa ja ottaa lonkero ja salmiakkia, sekä kotiin sitten puuroa. 
Mämmi oli valitettavasti loppunut just, enkä voinut syöttää sitä pahaa-aavistamattomille matkaseuralaisille. 
Samalla huomasin yhden ihan uuden jutun, jäädyin tosi pahasti, kun pitäisi puhua tuntemattomille suomea. 
Outoa. 
Tuli jotenkin tosi itsetietoinen olo siitä, miten puhuu, ja sanat ei kuulostanut yhtään omaan suuhun sopivilta. 
Puhun joka viikko Suomeen kotiin, Jussille ja kavereille, tutuille, joten ihmettelin tosi paljon tuota reaktiota. 
Ehkä se on se, ettei ole puhunut muille ihmisille virallisempaa suomen kieltä pitkään aikaan, vaan höpöttelee ainoastaan tutuille... 
Saksan ja Sveitsin edustajat ovat erimielisiä. 
Näitä juttuja ulkomailla tulee vähän ikävä. 
Jopa juustomaassa Hollannissa! 
Brysselin yöelämäkin tuli tutuksi, kun lähdimme ensiksi moules-annoksille ja sen kautta terassille. 
Tapasimme paikallisia, jotka suosittelivat meille toista baaria, ja lopulta lähtivätkin sitten meidän kanssa sinne. 
Baari oli ihan mahtava, lounge-tyyppinen kahden kerroksen hämärä jazz-paikka täynnä nuoria. 
Itse ei onneksi oltu ihan pilkkuun, eli aamukasiin, asti, mutta oli yksi parhaista illoista kyllä täällä :) 
Sunnuntaina hengailtiin puistossa ja lähdettiin lopulta neljän aikoihin vielä pidemmälle kotimatkalle, raiteiden korjauksen takia osa matkasta meni bussissa, huhh... 
Kaikki oltiin sitä mieltä, että Brysseliin kyllä tullaan vielä joskus uudestaan. 
Nudea 
Tällaiset aarteet kotiutin eilen kaupungilta. 
Aika harvoin tulee käytyä ostoksilla täällä, joten nyt oli ihan kiva löytää jotain, kun tuli ihan tarpeeseen. 
Olen ehkä saattanut mainita, että täällä ei näitä vakavastiotettavia kauppoja ole niin paljoa, mutta kenkäkauppoja sitten senkin edestä. 
Eli maassa maan tavalla, ja lähdin kenkäostoksille ;) 
Koska tiedän, että meidän mami siellä stalkkailee kuitenkin (moi) ja paheksuu, niin koen, että täytyy samalla vähän perustella ostoksia :D 
Nudet basic korkkarit on ollut jo jonkin aikaa ostoslistalla monipuolisuutensa takia. 
Nää käy myös töihin, kuulostaako tutulta tää lemppariperustelu? 
Hyvälestiset, halvat mokkapintaiset peruskorkkarit sopii lähes mihin tilanteeseen. 
Tällaiselle lyhyehkölle ihmiselle sopii muutenkin nudet (korkeat) kengät, näyttää vähän pidemmältä. 
Korkoa ehkä 8 cm? 
Audimies doesn't approve. 
No en minäkään Audeja. 
Ja juhlavampia, kesäisempiä korkkareita en omistakaan, joten noille toisille oli tilausta. 
Platform oli pakollinen, koska mun luottokorkkareiden kanssa juhliin meno tarkoittaa sitä, että näytän nyrpeää naamaa ja istun koko illan, kun jalkoihin sattuu. 
Ja tää on tapahtunut hyvin monta kertaa... 
DKNY:n lompakko oli kotiutettava, koska mun esim. vedessä ja skumpassa kierinyt nahkalongchamp on ehkä hieman kärsineen näköinen, eikä sinne mahdu mitkään kortit, eikä se pysy enää edes kiinni. 
Tää on nyt ihan täysin turvallisuuden takia, miettikää jos mun Eurooppalainen sairaanhoitokortti jäisi kotiin kun kaadun (taas) pyörällä ja kukaan ei suostuisi hoitaa mua sairaalassa?? 
No aivan ;) 
Tämän päivän ohjelmassa tiukka projektin vääntö, voisi tulla tänään valmista, mielellään... 
Teen erilaisia office concepteja meidän tälle asiakas"firmalle", kivaa ja mielenkiintoista, mutta aika työlästä :) 
Ai niin, ja vielä tällainen ajatuksia herättäva postaus Karkkipäivä-meikkiblogissa: 
Tekeekö netti meistä tyhmiä? 
Koninginnedag 2011 
Nyt on tästäkin viikonlopusta selvitty! 
Parin päivän juhlat sujui tosi kivasti, hyvässä seurassa kavereiden luona ja myöhemmin kaupungilla juhlien. 
Täällä siis perjantai-ilta ns. Queen's Night oli sellainen, jolloin nuoriso/aikuiset lähti ulos konsertteihin ja juhlimaan, ja itse lauantain Kuningattarenpäivä oli enemmän ehkä jopa koko perheelle sopiva katufestivaali. 
Perjantaina Grote Marktilla oli iso konsertti, jonka jälkeen joku dj (nää holtsut on ihan sekaisin näistä dj:stänsä) soitti ja jengi biletti. 
Perus festarimeininki bajamajoineen, kaljatelttoineen sekä myös sen suhteen, että puhelimella ei saanut ketään kiinni, kun verkko oli niin tukossa. 
Launtaina kadut olivat täynnä kirppistavaraa myyviä kaupunkilaisia, ja baarit olivat siirtäneet bileet kaduille, mikä oli todella jees! 
Oli muutenkin aurinkoinen ja nätti päivä, joten kadut olivat ihan täynnä porukkaa jotka vaan juhli ja tanssi :) 
Hollantilaiset kyllä osaa juhlia, jos on jäänyt jollekin epäselväksi ;) 
Perjantaina oltiin isohkolla porukalla Jensillä grillibileissä, jotka sujuivat kuuluisan Looping Louie- juomapelin tahdissa ja muuten juhliessa. 
Lähdettiin ennen puoltayötä kaupungille, jossa nähtiin lisää tuttuja. 
Ilta meni tosiaan juhliessa torilla ja kuunnellessa eri lavojen bändejä. 
Nähtiin myös ihana Kathrine ja muut tanskalaisvahvistukset :) 
Itse Koninginnedagia juhlistimme neljän hengen Beer Pong -turnauksessa Arturon fraternity housessa. 
Arturo asuu siis ihan samalla tavalla kuin minä, tietyntyyppisessä opiskelija-asunnossa, jotka kuuluvat sisar/veljeskunnalle. 
Kämppä oli ihan kuin meidän, paitsi että sieltä puuttui pinkit seinät :P 
Edellisestä illasta uupuneet sankarit saivat uutta nostetta pelin tiukoista käänteistä, ja päätimme lähteä kaupungille pörräämään ja ihmettelemään kaikkea. 
Lopulliset iltamenot jäi itseltä väliin, kun parin päivän minimi-yöunet ja väsymys alkoi painaa liikaa. 
Arturo ja Caro ei kestänyt mun ja Jensin voittoisaa pongputkea ja niiden teurastusta. 
Look who's winning! 
Oltiin Jensin kanssa ihan lyömätön tiimi tasapelistä huolimatta. 
Tässä todisteaineistoa siitä, että höyhenboaa (yök) käytettiin. 
Loput todisteet löytyvätkin sitten irronneiden höyhenien muodossa joka paikasta, missä ehti lauantaina käydä. 
Oranje 
Hehhee, nyt alkaa näyttää elämä vähän normaalimmalta. 
Eilen vielä vauhkosin Ruthille, etten aio olla poissa yhdeltäkään luennolta tässä jaksossa. 
Todellisuus: kolme päivää meni tätä jaksoa, ja heti päädyin lintsaamaan tänään. 
Oli ihan pakko jäädä kotiin ja kattoa häitä ;) 
Vielä karmivampaa on se, että menin ja ostin oranssin höyhenpuuhkan.. 
Ei ole glitteriä, mutta silti :D jep jep. 
Syytän ryhmäpainetta. 
On se, kun ei omiin puheisiinkaan voi enää luottaa. 
Ja näitä h*lvetin höyheniä on joka paikassa nyt. 
Uusi kotieläin, jolla on rankka karvanlähtöaika 
Nyt ollaan siis vihdoin oranssina Kuningattarenpäivää varten: - oranssi-sini-valkoinen paita Mangosta - oranssi höyhenpuuhka (hävettää) - oranssit H&M-baltsut (ylläri) - oranssi hiuspanta/koriste Zarasta - pakolliset "hassut aurinkolasit" fun!fun!fun! (hävettää) 
Kuninkaalliset häät oli ihan jees, ikävästi vaan toi meidän excu konsulttifirmaan häiritsi katsomista, uskomatonta! 
Tietysti häirittiin excun pitäjää, olihan mekosta pakko vähän puhua tyttöjen kesken. 
Oon kyllä edelleenkin sitä mieltä, että kyllä se Daniel oli paljon ihkumpi kuin Wiltsu. 
Kamooon, se puhe! 
Ja ne kyyneleet! 
Ainakin minä ja paperinenäliinapaketti oltiin sitä mieltä, että ne oli paremmat (lue= liikuttavammat) häät. 
Nyt pitää alkaa valmistautua iltaan! 
Kivaa vappua ja Kuningattarenpäivää kaikille säädyille. 
Pekoninakkeja, salaattia ja mansikoita 
Nopeasti valmistuvaa syötävää... 
Vatajan nakit on kääräisty pekonisiivuihin... 
jokaiseen nakkiin meni 2 siivua pekonia, joten aika tuhtia syötävää olivat , vaan hyviä. 
Nakit olivat uunissa grillivastusten ollessa päällä, kunnes olivat sopivasti ruskistuneet pinnaltaan. 
Mulle pitää yleensä aina olla makkaran kanssa sinappia, vaan nämä eivät kaivanneet mitään peittämään omaa hyvää makuaan. 
Salaatissa on ruukkulehtisalaattia, kurkkua, ananasta, viinirypäleitä, vesimelonia ja runsaasti kevätsipulia. 
Kastikkeena salaatissa tämä kotitekoinen kastike. 
... ja jälkkäriksi nauttiin tällaisia... 
Sulatin kahvikupissa valkosuklaata mikrossa ja dippasin mansikoita siihen... 
hyviä olivat 
Kuningatarrahkaa kera mansikoiden 
Nyt vasta meillä maisteltiin ekaa kertaa Valion maustettua rahkaa kuningatar. 
Lisäksi paloittelin muutaman tuoreen mansikan ( espanjalaisia) 
Hyvää oli, rahka ei ollut onneksi ollenkaan niin makeaa mitä kuvittelin.... 
mansikatkin maistuivat mansikoille, vaikkeivat kotimaisien veroisia olekkaan. 
Nam 
Grillattu pihvi ja salaatti 
Pihvi on naudan pippuripihvi (ulkofileetä) ohuemmaksi nuijittuna, suolaa pintaan ja grilliin ( ei ollut edes öljyä laittaa pintaan).... 
oli kypsää, vaan ei kuivaa ja ihanan mureaa. 
Mies onnistui kertakaikkisen hyvin lihan kypsentämisessä 
Salaatissa on kasviksia jääkaapin sisällön mukaan ja päälle grillattiin halloumijuustoa ( meillä sitä ei lioteta, vaan syödään kaikkine suoloineen) 
Kermakakku 
Ihan yksinkertaista perustäytekakkua , kerma sellaista... 
Kakussa on 7 munan sokerikakkupohja. 
Kakun kostutusliemenä käytin jälleen Spriteä. 
Täytteenä on kinuskikermavaahtoa jakotimaisia vadelmia ja toisessa välissä säilykepersikkaa ja sitruunarahka-kermaseosta. 
Mantelilastut ovat 200 asteisessa uunissa paahdettuja ja jäähtyneinä niitä hieman sormin murskasin pienemmiksi. 
Broileria paistetun pastan kera 
Broilerin paistileikkeitä (marinoituja) uunissa paistettuna kera paistetun pasta-tomaattihässäkän. 
Lisäkepastassa on rasvaa, currya, sokeria, keitettyä täysjyväpastaa, kevätsipulia, halkaistuja kirsilla/miniluumutomaatteja, suolaa. 
Kuumenna rasva pannulla, lisää curry ja pyöräytä, lisää keitetty pasta ja muut mausteet ja paista pasta kevyesti välillä sekoitellen. 
Lisää vasta sitten kevätsipuli ja tomaatin puoliskot ja kuumenna lisäke... 
älä kauaa, etteivät tomaatit lötkisty. 
Maistele. 
Minusta pastalisäke olisi ollut ihan hyvä sellaisenaan ilman lihalisuketta... 
paistileikkeet tuntuivat aika suolaisilta makuumme ja niissä oli aika reilusti mausteitakin, siki pastalisuke maustettu miedommaksi. 
Tomaatti-mozzarellasalaatti ja sekalainen salaatti 
Tämä nyt vaan on niiiin hyvää 
Tomaatti-mozzarellasalaatti runsaalla basilikalla; tomaattiviipaleita, mozzarellaa viipaleina, tuoretta basilikaa ( tällä kertaa leikkelin lehdet pienemmiksi paloiksi), rouhittua mustapippuria päälle, jonkinlaista suolaa ( laitoin sormisuolaa), oliiviöljyä ja pikkasen balsamietikkaa. 
Annetaan tekeytyä viileässä ja voi poijat kun on hyvää 
Hyvää oli myös tämä toinen sekalainen salaatti minkä tein ollessamme pääsiäisen aikaan siskoni perheen luona Kaavilla. 
Tähän salaattiin laitoin jääsalaattia, verkkomelonia, mustia oliiveja, vihreitä viinirypäleitä, kurkkua ja punaista paprikaa. 
Soosin laittoi jokainen omaa annokseensa. 
Valkosipuliset omenaiset porsaankyljykset 
Porsaankyljyksiä tulee silloin tällöin laitettua ruoaksi, nykyisin harvemmin... 
vaan muutamia viikkoja sitten tuli ihan selkeä kyljysten mielihalu, joten valmistin oikein reilusti valkosipulille maistuvia omenaisia kyljyksiä. 
Kyljykset söimme salaatin, kasvisten ja paistetun kiinankaalin kera. 
Minä valmistin vain kaksiisoa kyljystä seuraavasti.... 
Nuijin porsaankyljykset ohuiksi muovin läpi lihanuijalla ( koska vetäytyvät kasaan kypsyessään ja inhoan sellaisia "pallerokyljyksiä" ) 
Ruskistin kyljykset paistinpannulla tilkassa öljyä ( kaksi kyljystä mahtui just ja just ruskistumaan samanaikaisesti isolle pannulle) + ripsottelin mustapippurirouhetta ja suolaa lihoille ja lisäsin samalle pannulle ruskistumaan omenalohkot ja otin ne sitten lautaselle odottamaan.... 
seuraavaksi pannuun meni 4 valkosipulinkynttä viipaleina, ruokakermaa, tilkkanen vettä ja loraus soijakastiketta. 
Hauduttelin kyljyksiä pannulla kannen alla vähässä liemessä, aina välillä valelin lihoja pannulla olevalla soosilla, koska sitä ei ollut niin paljoa, että kyljykset olisivat olleet sen peitossa. 
Kyjysten kypsyessä tarkistin makua ja epäilin että nyt tais tulla kanssasyöjän makuun vähän liikaa valkosipulia, vaan kiltisti hääkin ruoan söi . 
Sitten vaan omenalohkot kyljysten päälle ja valmista tuli. 
Kyljysten ja kasvisten kanssa syötiin vielä reilusti herneenversoilla höystettyä tavallista vihersalaattia. 
Herneenversot ovat tällä kertaa ihan kaupasta ostettuja, vaikka tykkään niitä myös itse kasvatella... 
Makoisaa vappua 
OIKEIN MUKAVAA JA MAKOISAA VAPPUA KAIKILLE BLOGISSANI PIIPAHTAVILLE. 
Voileipäkakku savukinkusta 
Tällaisen voileipäkakun tein jo aikaa sitten.... 
Ihan tavis voikkari savukinkusta, tehty tällaisilla suhteilla.... 
Kinkkuvoileipäkakku 
1 kotitekoinen vuokaleipä tehty tällä ohjeella ( leipä kannattaa tehdä ainakin pari päivää aikaisemmin mitä aikoo tehdä kakun) 
Leikkkaa leivästä pohjansuuntaisesti ensin kuori pois ja sitten 5 pitkulaista ohutta leipälevyä. 
Leikkaa levyistä kevyesti reunat pois -> samalla levyt tulevat varmasti samankokoisiksi. 
Kostutusliemenä käytin jälleen 1 lihaliemikuutiosta tehtyä lientä, hieman suolalla ja sitruunamehulla terästettynä. 
Lientä meni tähän kakkuun lähes 3 dl. 
Täytteenä on 700 g savukinkkua hienonnettuna monitoimikoneen leikuriterällä. 
Laitoin Sekaan 1 purkillinen kermaviiliä ja ja sitten jaoin perustahnan 4 lautaselle. 
Yhteen tahnaan laitoin n.1 dl kurkkurelishiä, toiseen tahnaan ½ punaista paprikaa leikkuriterällä hienonnettuna + hieman suolaa, kolmanteen laitoin 2 tomaattia hienonnettuna + 2 rkl creme fraichea ja neljänteen meni perustahnan sekaan. 5 cm. pätkä tuoretta kurkkua pikkuisina kuutioina + sulatejuustoa 50 g. 
Yleensä savukinkutahnoihin en lisää suolaa, vaan tämä kinkku oli jotenkin niin vähäsuolaista, jotta ripsautin kaikkiin hieman suolaa. 
Tahnoja kannattaa maistella ja lisäillä suolaa ja muitakin mausteita niin halutessaan. 
Minä en laittanut muita mausteita, koska tästä haluttiin ihan taviskakku. 
Täytettynä kakku oli kevyen painon alla yön yli jäkaapissa suojatuna. 
Kuorrutuksessa on 200 g kreikkalaista valkosipulituorejuustoa + 100 g maustamatonta sulatejuustoa + 2 rkl creme fraichea. 
Reunoilla juustoraastetta ja lähes 150 g pakkaus leikkelekinkkua, puolitettuja miniluumutomaatteja, salaatinlehtiä ja herneenversoja. 
Juustopallot 
Näihin juustopalloihin ihastuin Valion sivuilla ihan kuvan perusteella.... ja tuosta linkin takaa löytyykin ohje ja eri vaihtoehtoja juustopallojen koristeluun. 
Näitä seesamin-ja unikonsiemenillä koristeltuja juustopalloja en ole itse tehnyt, kylläkin aktiivisesti mukana ollut .... 
tästäkin huolimatta laitan näiden kuvan tänne ja suosituksen kokeilla. 
Palloset eivät maistu voimakkaasti sinihomejuustolle, joten ärtsymmästä tykkäävät voisivat lisätä esim. auramurua seokseen. 
Ideana näissä on sekoittaa jokin tuorejuusto ( Valion ohjeessa sinihometuorejuusto) ja juustoraaste ( Valion ohjeessa kahta erilaista) seokseksi ja pyöritellä siitä käsin pikkuisia palloja ja kieritellä ne sitten jossakin koristeseoksessa esim. unikon- tai seesaminsiemenissä, persiljasilpussa, pienissä paprikanpalasissa ( tai kurkkun tai retiisinpalasissa), ruohosipulisilpussa, pähkinä- tai mantelirouheessa, pinjansiemenissä, rouhituissa pistaaseissa tai vaikkapa suklaarouheessa ja pallerot ovat valmiita nautittaviksi vaikka salaattipöydän yhtenä osana tai pikkunaposteltavana ihan sellaisenaan hyvässä seurassa hyvän juoman kera. 
Suosittelen kokeilemaan jonkinlaisena versiona.. . 
juustot voi valita omien makumieltymysten mukaan 
Uunisei ( Pankkiirin sei) 
Täältä löytyy alkuperäinen ohje. 
... ja näin minä tämän seiruoan tein.... 
Pankkiirin uunisei 
Laita seipalat uunivuokaan ( leikkaa halutessasi pinemmiksi paloiksi) ja mausta ne haluamallasi mausteilla. 
Levitä porkkana- ja juustoraasteet kalojen päälle ja kaada ruokakerma vuokaan. 
Kypsennä uuniseitä 175 - 200 asteessa n. 30-40 minuttia. 
Tykkäsin kovasti... 
porkkana varsinkin antoi mukavaa makua ja väriäkin muutoin niin vaalealle kalaruoalle. 
Suklaahippukeksit 
Erilaisien suklaahippukeksien/pikkuleipien ohjeita on oelmassa pilvin pimein...tässä yksi. 
Ohje napattu täältä. 
Vatkaa sokerit ja pehmeä voi keskenään vaahdoksi. 
Lisää joukkoon munat yksitellen, koko ajan vatkaten. 
Sekoita kuivat aineet keskenään ja lisää ne joukkoon vatkaimella kevyesti vatkaten. 
Lisää lopuksi joukkoon rouhittu suklaa. 
Pyörittele taikina palloiksi leivinpaperin päälle. 
Paista 175 asteessa noin 15-18 minuuttia. 
Älä paista liian kauan, jotta keksit eivät kuivu liikaa.... 
tai jos tykkäät rapsakoista pikkuleivistä, kuten minä, paista sitten vähän pidempään 
Persikkaista broileripitsaa 
Pitkästä aikaa tuli viime viikonloppuna tehtyä pitsaa... 
Broileripitsa (pellillinen) 
Pohja; 
2 dl lämmintä vettä + 30 g tuorehiivaa + 3/4 tl suolaa + 2 rkl öljyä + n. 5 dl puolikarkeaa vehnäjauhoja 
-> lietä hiiva nesteeseen, lisää suola, öljy ja alusta pehmeä taikina. 
Kohota taikinana tai valmiina levynä pellillä ( leivinpaperin päällä) ennen täyttämistä ( painele käsin ilmat pois levystä ennen täytteiden levitystä) 
Pitsakastike; 
200 g paseerattua tomaattia + ½ dl tomaattipyrettä + sokeria, suolaa, mustapippuria, kuivattua oreganoa ja basilikaa 
Täyte; 
3 kpl broilerin fileleikkeitä, suolaa, mustapippurirouhetta, paprikajauhetta, basilikaa, kuivattua persiljaa, valkosípulia 2 kynttä, 2 isoa punasipulia ohuina lohkoina, ½ isoa punaista paprikaa, 100 g meetwurstia hienonnettuna, säilykepersikkaa 5 puoliskoa ohuina lohkoina, herkkusieniä 1 pieni prk hyvin valutettuna, pieniä mozzarellapalloja puolitettuina/viipaleina ja pitsajuustoraastetta 
-> paloittele broileri pieniksi ja ruskista pannulla kypsäksi, lisää loppupuolella myös punasipulilohkot ja suikaloitu paprika sekaan kypsymään pannulle. 
Mausta seos hyvin. 
Levitä pohjalle ensin kastike, vähän juustoraastetta, kaikki täytteet ja vielä päällimmäiseksi hieman juustorastetta. 
Kypsennä pitsa n. 225 asteisessa uunissa 15-20 min. 
Tämä täyteyhdistelmä oli meille oikein mieluinen ja makujakin oli riittävästi ja mastui hyvälle kylmänäkin 
Tähän pitsaan laitoin täytteitä tarkoituksella oikein reilusti 
Kanelin makuiset raejuusto-ohukaiset 
Kanelille maistuvia makeita raejuusto-ohukaisia tulee aina silloin tällöin paisteltua.... 
Sekoita kaikki muut ainekset tasaiseksi lättytaikinaksi käsivatkaimella ja yhdistä siihen viimeiseksi raejuusto. 
Paista ohukaisiksi rasvassa lättypannulla. 
Pannu saa olla ihan hyvän kuuma, jotta raejuusto ei ehdi sulaa paiston aikana. 
Puhdista pannua tarvittaessa aina ennen uuden erän paistoa. 
Syödään ehdottomasti lämpiminä esim. mansikkahillon kera. 
Ohjeella tulee reilu 40 kpl pikkulättyjä. 
Nam! 
Murekesukkula kääriytyy pekoniin 
Tällaisiin ruoka/pikkunaposteluherkkuihin halutaan meillä ainakin ihan kunnon paistopinta, jotta pekonista tulee oikein rapsakkaa 
Sekoita korppujauho nesteeseen ja sitten kaikkien muiden ainesten kanssa tasaiseksi seokseksi. 
Kypsennä seoksesta pieni nokare pannulla tai mikrossa tarkistaaksesi maku. 
Muotoile lihamurekeseos sukkuloiksi/pitkiksi pötkylöiksi ja päällystä jokainen pekonisuikaleella. 
Laita Alku ja loppukohdat pötkylän alle, etteivät aukea.. 
Kypsennä 225 asteisessa uunissa kypsiksi ja ihan kunnolla ruskeiksi n. 20 min.... 
Minä tein tästä annoksesta 8 isoa sukkulaa ja just riitti 1 iso pekonisiivu yhden kääryleen pinnottamiseen. 
... sukkulat menossa uuniin... 
Kahvilan hyvää kalapiirakkaa... 
Kännykän uumenista löytyi tällainen piirakkakuva... 
sen verran pitää mainostaa, jotta oli todella hyvää lohipiirakkaa....vaikka hieman "käppänältä" näyttääkin ... 
ohut pohja, ei rasvainen ja lämmitettynä ainakin oli myös pehmeä, täytteessä ainakin lohta, keitettyä munaa, tilliä reilusti, jotain valkoista + juustoa ym... 
Tämä 5 e ( muistaakseni) maksanut lohipiirakkapalanen nautittiin puolitettuna siskon kanssa Rukan reissulla Kuusamon Prisman kahviossa. 
Raikas mustikkavaahto 
Tämä oli hyvää, ei ollenkaan niin äkkimakeaa mitä luulisi. 
Mustikkavaahto sopii vaikka välipalaksi tai jälkiruoaksi. 
Alkuperäinen ohje on ateriamestareiden sivuilta. 
Minä laitoin koristeeksi punaherukoita mustikoiden sijaan antamaan kirpakkuutta herkulle. 
Sekoita jogurtin sekaan ensin kaikki muut ainekset ja viimeisenä kermavaahto. 
Tarkista makeus. 
Ohjeella tulee 5 annosta... 
annoskoko reilu 100 g. 
Huom! 
Jos kerman asemesta käyttää vaniljakastiketta ja hillokin on kovin makeaa ja jos käyttää vaniljajogurttia, ei välttämättä tarvitse sokereita ollenkaan.... 
maistele ensin ilman sokeria 
Marjaisan herkun voi tehdä muistakin marjoista kuin mustikasta.... 
vadelmahillo antaa mukavaa yhteismakua muidenkin marjojen kanssa. 
Tomaattinen jauheliha-pekonikeitto 
Tomaattiset keitto-ohjeet jatkuvat.... 
Laakerinlehteä en kylläkään syönyt....vaan hyvää makua se kyllä keittoon antaa 
Kuumenna vesi + tomaattimurska kiehuvaksi kattilassa. 
Lisää mausteita, hienonnettu purjosipuli ja pakastekasvikset ja jätä kypsymään. 
Ruskista jauheliha ja pekoni ja lisää ne keiton sekaan kiehumaan. 
Kypsennä keitto kypsäksi ja lisää pakastemaissi sekaan kuumenemaaan. 
Tarkista keiton sakeus ja maku. 
Ohjeella tulee 3 litran kattila ihan piri pintaan valmista keittoa. 
Vaan olipas hyvää keittoa... 
meistä ainakin 
Meille harvinainen vieras piipahti.... 
Ainakin 16 vuotta ollaan tässä samassa paikassa asuttu, eikä koskaan ennen ole meidän etupihalle tällainen työntynyt.... 
iltahämärissä viime torstaina katselin lintujen syöttöpaikalle, että onpas iso pikkulintu tullut iltapalalle 
Minusta elikko ei väliittänyt mitään, vaikka muutamien metrien päästä räpsin kuvia.... 
... vaan naapurin koiran haukku sai vieraan pakenemaan puseikkoon, eikä vierasta ole sen koomin näkynyt.... 
ei meillä fasaanipaistia syötäs, vaikka hää tuliskin uusintavierailulle.... 
Muut naiset 
Miesten mielestä kaikki naiset ovat kauhean mustasukkaisia ja kaikki toiseen naiseen edes kintaalla viittaavat riidat johtuvat nimenomaan vaimon mustasukkaisuudesta. 
Vaikka mieshän ei omien sanojen mukaan edes huomannut sitä tiimalasibeibeä parkkipaikalla. 
Sitä, jonka perse sai ohi keikkuessaan miehen niskanikamat paikoiltaan pään kääntyessä luonnolliset 180 astetta. 
Idiootit. 
Nimittäin miksi olisin tästä toiselle naiselle tästä vihainen? 
Sitä en ymmärrä. 
Kyllä minäkin mieluummin komeaa miestä katselen, kuin jotain suihkut onnistuneesti paennutta mörköä. 
Yritän vain tehdä sen mahdollisimman hienovaraisesti. 
Varovaisen mutta todenmukaisen arvioni, joka perustuu laserin lailla leikkaavaan tarkkailukykyyni, mukaan 75% toiseen naiseen liittyvistä riidoista eivät liity millään tavalla mustasukkaisuuteen. 
Ei naista vituta se toinen nainen, vaan oman miehen tahdittomuus. 
Mikäli oma mieheni on kohtelee minua moukkamaisesti, palaa hihani riippumatta siitä, liittyykö tilanteeseen toinen nainen, auto, kesäkurpitsa tai anoppi. 
Odotankin yhtälöä, johon nuo kaikki mahtuvat. 
Tunnistan ilmeen niin monen naisen kasvoilla, kun mies pikku kaljassa tiputtelee leukaansa jonkun toisen naisen jalkojen juureen. 
Miehen ”kuolaan, koska osaan –katse” näkyy selvästi. 
Pitkälle ja kaikille. 
Kuin myös vaimon ”miksi sinun täytyy nöyryyttää minua näin –katse”, joka seuraa heti tuijotuksen kohteeksi joutuneen naisen ”hakkaa hanskaasi, plösö” –katsetta. 
Toisinaan, tilanteen pitkittyessä (mikäli vaimo ei ole kosketusetäisyydellä miehestään), ehtii katseen kohteeksi joutunut nainen luomaan nolostuneeseen vaimoon vielä ”mä olen niin pahoillani sun puolesta –katseen”, jota seuraa vaimon mieheensä langettama ”nyt sä kuolet –katse”. 
Ovatko naiset siis todella mustasukkaisia toisistaan, vaan yrittävätkö he vain selvitä kuolaavien käpyaivojensa kanssa minimaalisella häpeän määrällä? 
Mitäs jos miehet syyttävät vaimojaan mustasukkaisuudesta vain, jotta eivät jäisi kiinni omasta idioottimaisuudestaan? 
Vaikea sanoa, sillä minulla ei ole oikeutta puhua miesten puolesta siitä, mitä mieltä he oikeasti ovat. 
Oma miehenikin tarkisti tämän kirjoituksen ja totesi minulle ykskantaan että ”olen eri mieltä”. 
No ole vaan, rakas, mutta minä en usko mustasukkaisuuteen. 
Toki nainen osaa oikeasti vihata toista naista tavalla, johon mies ei pystyisi koskaan ilman vahvaa ja väärin nautittua lääkitystä. 
Tuo viha saattaa leimahtaa täyteen roihuun alle sekunnissa. 
Tässä esimerkki omasta elämästäni, tapahtui viime viikolla, kun kivassa hormonikännissä odottelin jälleen kuukauden kohokohtaa. 
Lähden toimituksesta ajelemaan Helsingin keskustaan, syysmuotia esittelevään lehdistötilaisuuteen. 
Pysähdyn punaisiin valoihin ja huomaan taakseni pysähtyvän erään vartiointifirman henkilöauton, jonka ratissa istuu pienipäinen (arviolta juuri ja juuri parikymppinen eikä minulla ole asennevammaa) nainen, jolla on suhteettoman suuret aurinkolasit. 
Seuraan kuinka kaksi potkulautailevaa poikaa ylittää suojatien, vaikka jalankulkijoilla on jo punainen valo. 
Kurkin, ettei lapsia enää tule lisää, ennen kuin alan iskeä D-asentoa silmään. 
Kurkkaan peruutuspeiliin ja huomaan tuon parikymppisen, aiemmin naisen, nyt vosun, viittoilevan suurieleisesti, kuinka en jo paina talla pohjassa vaikka valo on vaihtunut meille vihreäksi. 
”Vittu mikä losoperse”, ajattelen. 
”Törkeet nakkisormetkin”. 
Lähden ajelemaan ja kurkin peilistä, kuinka vosu saa autonsa vaivalloisesti liikkeelle. 
”30:n vauhti ei liene liioiteltua 50:n alueella”, mutisen. 
Seuraavissa valoissa vosu ryhmittyy hienosti omalle kaistalleen, Annelin (minun autoni) viereen. 
Avaamme ikkunat. 
VOSU: Voisiksä välillä muistaa ajaakin? 
PIKKUVAIMO: Mä sentään osaan ajaa, silloin kun mä muistan. 
Ja eikös sulla olisi jossain puliukkoja poistettavana? 
Oma ikkunani nousee vosun puuskuttaessa kärpäslasinsa huuruun. 
Väläytän hurmaavan ja vinohampaisen hymyni. 
Ajatusvirtani jatkaa tuohtunutta tulvaansa. 
”Perkele. 
Juuri tuollainen tyypillinen tapaus, joka on vähän käynyt potkimassa jossain itsepuolustustunneilla, sitten iskenyt joltain toiselta lähiöpermanentilta hampaat narikkajonossa sisään koska vinot viikset kasvattanut poikaystävä on duunannut sitä jossain kusisessa vessassa. 
Sitten se on yrittänyt hakea Tampereelle poliisikouluun, jäänyt ulkopuolelle koska ei ole päässyt psykologisesta läpi ja nyt se purkaa uhoaan stevarihaalarit päällä. 
Himassa vähän heiluttelee pamppua vanhempien maksaman peili-liukuoven edessä ja kelaa, että on ihan vitun pätevä. 
Mutta uskaltaako se mennä yksin jossain metroasemalla poistamaan oksennukseensa sammuneen nistin? 
Tuskin. 
Se teeskentelee ettei näe ja menee taukotupaan ihan hiessä laskemaan, kauanko piinaavaa työvuoroa on vielä jäljellä.” 
Eli summa summarum, nainen on joko naiselle vihainen tämän teoista, tai miehelle vihainen tämän teoista. 
Vihassa ei ole kyse mustasukkaisuudesta, joka käsittääkseni ilmenee jonkinlaisena stalkkaamisena. 
Mikäli vaimo tutkii miehen tekstiviestit, puhelutiedot tai sähköpostit, on kyseessä mustasukkainen nainen. 
Tai siis puolirikollinen hullu, joten mitähän se mustasukkaisuus siis edes tarkoittaa. 
Että mies ei saa käydä työmatkoilla? 
Vainoharhaisuutta ja hulluutta se on. 
Mutta mikäli vaimo iskee kauppajonossa toista naista kuolaavalta mieheltä ilmat pihalle tai suolestaa poskeaan soittaneen stevarin liikennevaloihin, on kyseessä hormonit. 
Rauhoituin stevarin aiheuttamasta raivosta valmistamalla eläinrasvaista ruokaa, syömällä sen miehen kanssa yhdessä television edessä, Suomi-Venäjä-ottelua vapaasti selostaen. 
PIKKUVAIMO: Jos me voitetaan tämä, niin saadaanko varmasti mitali? 
MIES: Ei, kun sitten me ollaan neljän parhaan joukossa. 
PIKKUVAIMO: Saadaanko sitten varmasti pronssia? 
MIES: No miten siinä nyt pronssia varmasti muka saisi? 
PIKKUVAIMO: No, pelaamalla vähän paremmin. 
MIES: Niinpä tietenkin. 
LIHAMUREKE JA SUPPILOVAHVEROKASTIKSE (6 annosta) 
Mikäli käytät kuivattuja suppilovahveroita, liota niitä ensin 8 dl vedessä, puolisen tuntia. 
Älä heitä liotusnestettä hukkaan, vaan ja käytä sitä 1dl kastikepohjaan. 
Kun sienet likoavat, tee jauhelihasta (mielellään sika-nautaa, jossa on enemmän rasvaa ja takaa kostean murekkeen), kananmunista, sipuleista, mausteista ja turvotetuista korppujauhoista tasainen massa, muotoile uunivuokaan haluamallasi tavalla. 
Paista 225 asteessa keskitasolla noin 40 minuuttia, riippuen miten olet massan muotoillut. 
Kun mureke on uunissa, valmista kastike keittämällä ensin yhdessä kattilassa sienien liotusnesteeseen (1 dl) mukaan lihaliemikuutio. 
Tämän jälkeen kuullota sienet ja hienonnettu sipuli voissa toisessa kattilassa ja ripottelet joukkoon 1 rkl vehnäjauhoja, anna suurustua ja lisää joukkoon sitten valmiiksi keitetty lihaliemi. 
Keitä hiljalleen muutama minuutti ja lisää sitten kuohukerma. 
Keitä hiljalleen kasaan. 
Tarjoa keitettyjen perunoiden kanssa. 
Minulle tyypillisessä mielenhäiriössä tarjosin sienikastikkeeni pelastusrengasta muistuttavasta murekkeesta. 
Olen outo, en viallinen 
Olen täysi vastakohta miehestäni. 
Jos hän on sininen, olen punainen. 
Jos hän on palikka, olen pallo. 
Teen kaiken eri järjestyksessä, kuin mitä hän haluaisi (vaikka yritänkin noudattaa ohjeita). 
Ja hän muistuttaa siitä joka kerta, vaikka osittain, mutta siis vain osittain, on hyväksynyt tosiasian, ettei pysty minua muuttamaan. 
Kovasti kyllä yrittää, joskin nykyään hieman harvemmin. 
On nimittäin myös huomannut, että joskus kirkkainkin aurinko pimenee. 
Silloin eläimetkin ovat levottomia. 
Me myös näemme kaiken eri tavalla ja haluamme aivan eri asioita. 
Hänelle on tärkeä saavuttaa, rakentaa, valloittaa ja omistaa. 
”Ugh, minä mies, ugh, tein tämän itse, paljain käsin. 
Puut huusin, ugh, ensin kumoon ja sitten kirosin puusta lankun. 
Känsilläni, ugh, lankun höyläsin ja nyrkein sen naulasin. 
Ugh”. 
Ja luolamies mittaa mittaamistaan, että kaikki on suorassa, niin perkeleen suorassa, että saa muut isännät näyttämään metroseksuaaleilta siviilipalvelusmiehiltä. 
Mutta aikaansaannoksesta ei saa riemuita, sillä kaikesta löytyy aina vikaa. 
Ainakin jos mieheltäni kysytään. 
Ristiriitaista ottaen huomioon, että mies on yrittänyt vuosien ajan iskostaa kaaliini, että hän ei tee virheitä. 
Minä teen. 
Ja niin jumalauta teenkin, olen niistä helvetin ylpeä! 
Kysyin jokin aika sitten mieheltä, onko hän koskaan ollut minusta ylpeä. 
Mies vastasi, että totta kai. 
Pyysin esimerkkiä. 
Tuskallisen odotuksen jälkeen hän kakisteli, että ”oli kiva että menit tavalliseen työpaikkaan”. 
Käsikirjoittajan vaihtelevat työt eivät siis kelvanneet ja nyt mies taputti lapion kokoisia kämmeniään, että istuin jälleen normaalissa toimittajan penkissä ja pääsääntöisesti virka-aikana. 
Vastauksella ei siis ollut mitään tekemistä sen kanssa, oliko hän minusta ylpeä. 
Mies – itse sitä tajuamatta – vastasi olevansa ylpeän sijaan TYYTYVÄINEN. 
Nyt mies tietää, että ruoka on varmasti jo valmiina, kun hän saapuu kotiin. 
Hän tietää, mihin aikaan lähden ja mihin aikaan tulen. 
Hän tietää koko ajan, missä olen, enkä koskaan ole pitkää aikaa puhelimen tavoittamattomissa. 
Myöhemmin kerroin lähteväni työmatkalle Ruisrockiin. 
Tätä mies ei ollut odottanut. 
Ei selvästikään kuulunut hänen suunnitelmiinsa. 
Hän ajatteli, että muotitoimittajana istun vain nättinä studiossa ja ajan heti työpäivän jälkeen kotiin. 
PIKKUVAIMO: Mä olen sitten Ruisrockissa heinäkuussa. 
MIES: Miksi? 
PIKKUVAIMO: Työmatkalla, tietenkin. 
MIES: Miksi? 
PIKKUVAIMO: No, toimittajat tekee työmatkoja. 
MIES: (tyytymätöntä urahtelua) 
Olen toki ollut paljon työmatkoilla, pitkiä aikoja ulkomaillakin, mutta harvemmin paikassa, joka vilisee juopuneita (ja liian kauan kotoa poissa olleita) rokkitähtiä. 
Ihan kuin heillä ei olisi päivätympääkin bimboa iskettävänä. 
Heidän silmissään olen jo -30% kassalla. 
Miehelle tuntuu kuitenkin olevan vaikeaa ymmärtää, että en voi olla 24 h -kotirouva ja uranainen yhtä aikaa. 
Talon pitäisi olla täydellisessä ojennuksessa siinä missä akan hiustenkin, mutta töitäkin pitäisi tehdä ainakin 12 tuntia vuorokaudessa, koska sillä tienaa enemmän kuin kahdeksalla tunnilla. 
Se on laiska, joka tekee vain kahdeksan tunnin päiviä. 
Ja raha, se on tärkeää. 
Minulle ei ole. 
Minulle riittää, että katto pään päällä on oma ja että jääkapissa on muutakin kuin valo. 
Ja joku, jolle olen arvokas ihan tällaisena Ellinä vain. 
Toki tykkään joskus pienestä luksuksesta, mutta kaikkein tärkeintä hyvinvoinnilleni on se, että saan tehdä elämässä niitä asioita, jotka herättävät minussa onnen tunteita. 
Olla ihan vain Elli, jonka tukka ei ole aamuisin ojennuksessa ja jolle lauseen muodostaminen väsyneenä on ylitsepääsemättömän vaikeaa. 
Kyllä minäkin osaan tehdä omin käsin. 
Osaan neuloa katiskaksi soveltuvia villasukkia, maalata tasapainon kumoavia avaruuskukkia ja tehdä Vesuvius-kakkuja, jotka ihan oikeasti räjähtävät uunissa. 
Eikä niissä mitään vikaa ole. 
Se, että jokin lopputulos ei ole suunnitelmien mukainen, ei tarkoita, että siinä olisi mitään vikaa. 
Näillä sanoilla yritän lohduttaa miestäni joka aamu, kun hän aukaisee silmänsä ja näkee ensimmäisenä minut. 
Tehdään kesäinen GRILLISALAATTI (4 annosta) 
päälle: maun mukaan sormisuolaa ja rouhittua mustapippuria 
Itse savustimme kalan mieheni isoisän valmistamassa savustuslaatikossa, lisäten savustuslastujen mukaan yhden sokeripalan. 
Mukaan voi heittää myös katajanoksan. 
Savusta kala ennen kuin teet lopun salaatin. 
HUOM! Muista suolata kala kevyesti noin tunti ennen savustusta. 
Mikäli ette itse savusta, niin savustettua kirjolohta (muukin kala käy) saa lähes jokaisesta kaupasta. 
Leikkaa halloumista 0,5-1 cm viipaleita. 
Huuhtele salaatit, kurkku, tomaatit ja kevätsipulit. 
Revi salaatit, kuutioi kurkku ja tomaatit ja leikkaa kevätsipuli – sekoita perussalaatti. 
Grillaa halloumit molemmin puolin ja nosta sitten muun salaatin rinnalle, savustetun lohen kanssa. 
Viimeistele kastikkeella, sormisuolalla (tarkista sitä ennen kalan suolaisuus), rouhitulla mustapippurilla ja auringonkukan siemenillä. 
Tarjoa roséviinin kanssa. 
Ruoan olemus 
Minulla on kiihkeähkö suhtautuminen ruokaan. 
Mutta sen tulee olla hyvää ja puhdasta – pikaruokaketjut, einekset ja puolivalmisteet saavat minut hurjistumaan. 
Tai oikeastaan ihmisten typeryys, tietämättömyys, välipitämättömyys ja laiskuus, joka niihin liittyy. 
Vappuna piipahdimme Jyväskylässä ihmettelemässä sukuumme ujuttautuneita englantilaisia jalkapallohuligaaneja ja heidän ystäviään. 
Reissu oli onnistunut ja pääsinpä lauantaina pitkästä aikaa matkan varrella sijaitsevaan luomukappeliinkin. 
Mieheni katsoi kauhuissaan muttei yllättyneenä kun latasin koriin puolitoista kiloa erilaista spelttejä, rouheita ja epäilyttävän nimisiä teepusseja. 
Ohitimme matkalla myös maanalaisen vadelmalimonaditehtaan, jonka pinkit putket nousivat ajoittain maanpinnan yläpuolelle. 
Mies kyllä väitti, että kyseessä on maakaasupumppaamo, mutta hän on väärässä. 
Tänään aamulla mies alkoi kesken aamiaisen nauraa. 
PIKKUVAIMO: Mitä sä naurat? 
MIES: Sua. 
PIKKUVAIMO: Täh? 
Kuule, yhtä turpea on sunkin aamunaamasi! 
MIES: En mä sun naamaasi naura, vaan sitä kuinka joku ihminen voi olla noin onnesta sekaisin yhdestä puuropurkista. 
Pikkuvaimo korjaa lukulaseja nenällään ja katsoo kädessä pitämäänsä Spelt Manna –purkkia. 
MIES: Näkisit kuinka sun silmät kiiluu kun sä luet sitä tuoteselostetta. 
Niin, no. 
Olet mitä syöt, sanotaan. 
Innostukseni oli vilpitön. 
Minulle on myös tärkeää tietää, miten minulle tärkeät ihmiset syövät. 
Mistä he pitävät ja mistä eivät. 
Osaan heittämällä piirtää muutaman ihmisen ruokaympyrät ja inhokkilaarit tuosta vaan. 
Hullulla onkin halvat huvit: jaksan kysellä kyselemästä päästyäni, valitseeko tärkeä ihminen mansikan vai mustikan, lampaan vai riistan, käyttääkö tämä homejuustoja jos niin, onko siitä ollut ongelmaa ja tarkkailen, kuinka tämä syö voileipänsä. 
Mieheni ei laita koskaan tomaatteja ja kurkkuja samalle leivälle. 
Sisareni kanssa jaan innon leikata paahtoleivän aina kolmioiksi. 
Kolmas tärkeä ihminen asettaa juuston leikkeleen alle, eli juuri toisin päin kuin itse tekisin. 
Toissa-aamuna päätin kokeilla tätä, sillä tiedosta järkyttyneenä ja yön yli nukuttuani ajattelin, että tärkeä ihminen saattaa, siis SAATTAA, olla oikeassa. 
Sillä jos leivän ylin kerros määrittää lätyn luonteen, niin silloinhan on äärimmäisen tärkeää asettaa leikkele päällimmäiseksi. 
Leipä maistui mielestäni selvästi erilaiselle, kuin sellainen, jossa juusto olisi ollut päällä. 
Leipäidentiteettiäni kyseenalaistaessa heitän kuitenkin nyt hirvipadan reseptin. 
Määrät ovat hyvin silmämääräiset ja fiiliksellä mitatut, niin kuin pataruoissa aina. 
Tärkeintä on hauduttaa sitä tarpeeksi kauan kunnon valurautapadassa, jota ilman en voisi elää. 
Enkä ilman hyvää fileerausveistä. 
HIRVIPATA (6-8 annosta) 
Putsaa huoneenlämpöinen paisti kalvoista ja paloittele valmiiksi. 
Kuori ja paloittele juurekset sekä sipulit (valkosipulinkynnet voi jättää kokonaisiksi, sipulit ja perunat voi puolittaa). 
Ruskista voi ja öljy ja lisää lihanpalat (paista lihaan hyvä väri). 
Mausta lihoja suolalla ja rouhitulla valkopippurilla. 
Kaada joukkoon lihaliemi, keitä hiljalleen ja kuori vaahto pois. 
Kun nesteen pinnalle ei enää nouse vaahtoa, lisää mukaan sipulit ja juurekset, maustepippurit, rosmariini ja olut. 
Anna hautua kannen alla 3 h tai ylikin, mikäli paisti on vanhemmanpuoleinen. 
Tarjoa ruusukaalin ja tuoreen maalaisleivän kanssa. 
Pukukoodit 
Mies kiinnittää huoliteltuun naiseen huomiota. 
Korkeat korot, kauniit sääret, puhtaat hiukset ja sopivasti meikatut kasvot ovat huomattavasti todennäköisempi voittaja kuin paskaisena roikkuva letti, tummat silmänaluset ja linttaan astutut tennarit. 
Viimeistään harmaaksi pestyt alusvaatteet lannistavat urheankin ritarin. 
Tai sellaiset, joissa on joku hauska eläinhahmo. 
Haloo naiset, herätkää! 
Variksenpelättimet saavat harvoin kuninkaallista saattuetta kiimaisen tuhmaseksin valtakuntaan. 
Minä muistan, mitä minulla oli päällä, kun iskin mieheni. 
Vihreä ja varsin tyköistuva minihame sekä musta, olkapäät paljastava toppi. 
Tämä setti toimi, sillä siinä vaiheessa kun avaimet oli vaihdettu, uskalsin jo kysyä, että ”mitä sä musta ajattelit, kun ekan kerran näit?”. 
Mies oli rehellinen ja vastasi, että ”helvetin hyvä perse ja sääret”. 
Sitten suljin silmäni ja kysyin, että minkä väriset silmät minulla on. 
Tuohon mies vastasi, että ”mä rakastan sua”. 
Ensimmäinen rakkaudentunnustus oli siis nyhdetty vääryydellä ja naisen viekkaudella. 
Pikkuvaimo – Mies, 2 – 0. 
Ajan siis takaa pukeutumiskoodeja, jotka mies yrittää jossain vaiheessa suhdetta vaihtaa. 
Siinä vaiheessa, kun se rakastuu. 
Seurustelun alkuaikoina mies pyörittää upean näköistä daamiaan rinta pörheänä pitkin kyliä, ikään kuin kadehdittavaa sotasaalista. 
”Katsokaa, mitä minä tällä rakkauden julmalla valtikalla olen saavuttanut!” 
Mutta siinä vaiheessa, kun mies huomaa ajattelevansa alkusuhteen jatkuvien aamu- ja päiväpanojen sijaan perhettä, häitä ja yhteistä vanhuutta, iskee miehelle paniikki, että joku muukin saattaa huomata sotasaaliin sääret. 
Mies alkaa esittää toivomuksia, että rouva pukeutuisi muotoja korostavan kynähameen sijaan säkkiin. 
Oma mieheni sanoo jo ihan suoraan, että ”onko pakko lähteä noin antavassa asussa ulos” ja tulee korjaamaan paitapuseroni ylimmänkin napin kiinni. 
Avaan sen sitten uudelleen Lohjan isossa liikenneympyrässä, noin yhdeksän kilometrin päässä, kun huuleni jo sinertävät. 
Mutta meillä naisilla on myös vastuu – vastuu pukeutua hyvännäköisesti ja huolitella itsemme niin, että tunnemme itsemme kauniiksi ja seksikkääksi. 
Se on erittäin helppo konsti pitää itsetunto terveellä tasolla niin, ettei tarvitse muiden naisten niskaan syleksiä. 
Mikäli nainen ei tunne itseään ihanaksi, niin siitä kärsii koko lähipiiri. 
It’s a fact. 
Eikä itsestään huolehtiminen mitään turhamaisuutta ole – muuta kuin niiden akkojen mielestä, jotka ovat miehensä toivomuksesta tai laiskuuttaan alkaneet niihin säkkeihin pukeutua. 
Viime viikolla kun tein lähtöä Helsinkiin, kävin pihalla moiskauttamassa miehelle pusun. 
Olin pukeutunut varsin napsakkaan hameasuun kun sipsutin 12-senttisissä koroissani heittämään hei-heit. 
Mieheltä meinasi tippua silmät päästä kun leuka loksahti auki. 
Luin laajenevista pupilleista sanat ”jumalauta kuinka hyvännäköinen muija”. 
Mies ai saanut sanaa suusta ennen kuin kaasuttelin jo tyytyväisenä kohti pääkaupunkia. 
Tyytyväisenä, koska mieheni katsoi minua, omaa vaimoaan, samalla tavalla kuin säkkiakkojen miehet katsovat muita. 
Tehdään sen kunniaksi lohisoppa. 
LOHIKEITTO (6 annosta) 
Keitä kalaliemi valmiiksi. 
Nypi lohifileestä mahdolliset ruodot. 
Halkaise purjo pituussuunnassa, huuhdo hiekat pois ja viipaloi. 
Kuori juurekset ja paloittele ne, hienonna sipuli. 
Pyöräytä juurekset, sipuli ja purjo voissa, lisää päälle lämmin kalaliemi sekä pippurit. 
Keitä hiljalleen kunnes juurekset ovat melkein kypsiä ja lisää sillä välin paloittelemasi lohi joukkoon. 
Erottele kananmunien keltuaiset ja vatkaa ne kerman joukkoon (älä vaahdota). 
Kun kala on kypsää, nosta kattila liedeltä, lisää keittoon kerma-munaseos ja mäti (älä keitä enää tämän jälkeen). 
Mausta sitruunalla ja hienonnetulla tillillä ja tarkista myös suola (lisää tarvittaessa). 
Tarjoa tumman leivän ja voin kanssa. 
