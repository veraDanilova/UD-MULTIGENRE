The Garden Collection by H&M 
Viikonlopun pyöritys alkoi H&M:n järjestämällä bloggaajabrunssilla Helsingissä. 
Showroomilla esiteltiin uusi The Garden Collection ja tarjoiltiin maukasta aamupalaa aamu-unisille muotibloggaajille. 
Saavuin siis kaupunkiin kameraryhmäni kanssa jo ennen yhtätoista. 
Asemalla minun vastassa odotti kaksi suosikkibloggaajaani, joiden kanssa tallustelin sitten kohti showroomia. 
Olimme Sallan ja Jonnan kanssa ensimmäisiä paikalle saapuneita, mutta hiljalleen tila täyttyi tutuista kasvoista. 
Yleensähän Peppi ja Mimmi syleilevät ihmisiä, mutta minä tarvitsin kunnon rutistuksen. 
Sellaisen myös sain, vaikka kuvaajana toimineella Mintulla olikin hieman teknisiä ongelmia kamerani kanssa. 
“Mä painan, mä painan!” 
Lopulta saatiin halikuva otettua. 
Jumituin heti ensimmäiselle näkemälleni seinälle. 
Hyllyllä oli H&M Home -tuotteita ja varsinkin nuo pinkin ja vaaleanpunaisen sävyillä koristellut sisustusjutut vetosivat minuun. 
Se sisäinen lapseni ei vaan suostu katoamaan. 
Omaan asuntooni tuon väriset tyynyt eivät mitenkään hurjan hyvin kävisi, mutta saahan sitä ihailla. 
Tosi asiassa päiväpeittonikin huutaa värikkäitä koristetyynyjä, joten ehkäpä pitää sittenkin miettiä, mikä tyynyt olisi se kaikista kivoin. 
Mallistosta löytyi kaikkea kivaa. 
Eräs suosikkijutuistani oli tämä vihreän ja keltaisen värinen kesämekko. 
Tuon värin ei todellakaan pitäisi vedota minuun, mutta nyt kävi näin. 
Tuota tekisi mieli sovittaa, sillä vartaloni tarvitsee aivan tietyn mallisen mekon, jotta se näyttää hyvältä. 
Mallista en osaa nuken perusteella sanoa, mutta tiedän, että nuo ainakin värit sopisivat hiuksiini.:) 
Lintu, Jonna ja Minttu juoruilivat keskellä showroomia täysin häpeilemättä. 
Aiheena saattoi olla Jonna yllättävä Asplund-ihastus tai sitten eräät raitabikinit, jotka Lintu bongasi. 
Hassua, miten sitä oppii katsomaan vaatteita muiden bloggaajien silmin ja arvaamaan, kuka iskee silmänsä mihinkin. 
Vaeltelin ympäriinsä etsien kivoja juttuja ja kuvailin kaikkea kiinnostavaa. 
On kyllä kiva, kun tuolla sai hipelöidä kaikkea.:) 
Sallan kanssa tuli iskettyä silmät samaan turboneuleeseen. 
Minunlaiseni pätkä tosin hukkuisi tuon sisään tai vähintäänkin kompastuisi noihin pitkiin helmoihin. 
Sallalle osaan kyllä neuleen kuvitella.:) 
Väsyneet bloggaajat valtasivat kaikki mahdolliset istumapaikat ja nautiskelivat aamiaisen mallistoon tutustumisen lomassa. 
Tässä hieman yleiskuvaa showroomilta ja lisää tuttuja naamoja. 
Tähän ei voi sanoa muuta kuin, että: “Jari on mun poikaystävä!” 
Onhan se vähän ilmeetön ja hiljainen joskus, mutta kukapa äänekästä miestä haluaisikaan.:) 
Meidän suhde on vielä aluillaan, mutta yhteinen tulevaisuus kieltämättä hieman epäilyttää Jarin käärittyjen punttien vuoksi. 
En ehtinyt olla tilaisuudessa kovin kauaa, sillä minun, Veeran ja Mintun piti lähteä laivalle blogiristeilyä valmistelemaan. 
Ehdin silti rekisteröidä muistiini monta sovittamisen arvoista asiaa. 
Kyllä, hipelöin noita valkosia kenkiä aika hartaasti. 
Eivätkö olekin kivat? 
Bagelit ja smoothiet olivat ihana tapa aloittaa aamu. 
Suurkiitokset niistä ja malliston esittelystä H&M:lle. 
Toivottavasti tällaisia tilaisuuksia järjestetään lisää:) 
Johanna, Sharon ja Nadja nautiskelivat aamiaisesta samassa nurkassa. 
Punainen smoothie oli Johnun mielestä tuota keltaista parempaa, mutta itse olin hieman eri mieltä.:) 
Pitäisi kyllä kotonakin väsäillä smoothieita useammin. 
Yhteen aikaan jaksoinkin tehdä niitä, mutta sitten se vähän unohtui. 
Saimme lähtiessämme vielä mukaamme (eväiden lisäksi, kiitos) alennuskupongin sekä uudesta mallistosta olevan paidan. 
Paita on valkoinen ja siinä on värikkäitä kukkia. 
Malli on ihanan löysä liehuvine hihoineen. 
Paita on valmistettu 100 % muovisista palautuspulloista ja tekstiiliylijäämistä valmistetusta polyesteristä. 
Ehkä SodaStreamin hankkiminen oli sittenkin virhe, sillä pitäähän näitä varten saada lisää materiaalia.;) 
Minttu muuten väitti aika hartaasti tätä paitaa hameeksi! 
Blogiäitini taitaa olla silmälasien tarpeessa. *virn* 
Uuden malliston nimi on siis The Garden Collection ja siihen kannattaa käydä tutustumassa H&M:n myymälöissä, jos yhtään kiinnostusta löytyy. 
Mallisto saa ainakin minulta suuren plussan siitä, että kaikki vaatteet on valmistettu ympäristöä säästävistä materiaaleista tai kierrätysmuovista ja tekstiiliylijäämistä. 
Aika kunnioitettavaa. 
Siinäpä tunnelmia viime perjantailta. 
Nyt lähden kuvailemaan Tukholman ostokset ja siivoamaan kämpän jälleen edustuskuntoon. 
Nyt kun siivosin sen kunnolla kameraryhmää varten, asuntoa voisi olla hieman helpompi pitää puhtaana ja siistinä. 
Oliko nyt muuten tarpeeksi höpötystä ja kuulumisia?:) 
Koitin nyt kertoa hieman normaalia laajemmin aiheesta, kun sitä on täällä pyydetty. 
Toivottavasti tykkäsitte. 
DIY time-lapse dolly suunnitelmia (Arduino) 
Kuten tuli tuossa ensimmäisessä Arduinoa käsitelleessä postauksessa luvattua, suunnitelmissani on rakentaa DIY (Do It Yourself, Tee Se Itse) intervalliajastin sekä moottoroitu alusta kameralle. 
Olen hankkinut kasan osia, joilla pääsen alkuun ja pystyn itse asiassa rakentamaan jo toimivan ajastimen sekä ohjaamaan moottoria. 
Tiedän myös, että on olemassa ihan valmiitakin Arduinoon pohjautuvia time-lapse dollyja ajastimilla, mutta tarkoituksena on tehdä kaikki alusta lähtien itse, joten ne eivät tule kyseeseen. 
Kuvia osista alempana. 
Koko homma on kuitenkin vielä täysin suunnittelupöydällä, sillä en ole saanut päätettyä, haluanko ohjata kameraa kokonaan (niin intervallia kuin valotusaikaakin) Arduinolla vai pelkästään osittain. 
Tämä siis tarkoittaa sitä, että lähetänkö Arduinolla tiedon sekä valotuksen kestosta sekä valotuksien välisestä ajasta kameralle vai pelkästään intervallin (eli valotuksien välisen ajan), jolloin valotus säädetään kamerasta. 
Täydellisessä hallinnassa on se hyvä puoli, että saan tehtyä niin pitkiä valotuksia kuin haluan eli kamera on aina bulb-modessa. 
Tämä aiheuttaa kuitenkin ongelmia, koska minulla ei ole sopivaa näyttöä (ostin tuollaisia ledinäyttöjä, mutta ne vievät liikaa pinnejä ellen osta erillistä driver-chippiä niille), josta näkisi annetut arvot. 
Todennäköisesti siis päädyn aluksi ratkaisuun, jossa Arduinolla säädetään pelkkä intervalli. 
En muutenkaan usko tarvitsevani yli 30 sekunnin valotuksia, joten valinta lienee osittainen ohjaus. 
Todennäköisesti laitan jonkin ledin välähtämään aina kun nappia painaa, niin aikaa ei tarvitse ihan sokkona syöttää. 
Myöhemmin sitten se näyttö tai ehkä jopa jo nyt, sillä saatan pystyä liittämään sen projektiin multiplexingiä hyväksi käyttäen, jolloin tarvitsen vain yhdeksän pinniä 14 sijasta. 
Yhdeksänkin pinniä on paljon. 
Pientä päänvaivaa tuottaa myös tuo moottori, jonka joudun korvaamaan ehkä toisella kun ei tunnu löytyvän sopivia hammasrattaita välityksen muuttamiseksi mistään. 
Lukijoita varmaan kiinnostaa, paljon tämä touhu kustantaa. 
Tämä prototyyppi on maksanut tähän mennessä noin 150 euroa postikuluineen (otetaan huomioon, että osa tilaamistani osista on tarpeettomia tässä projektissa). 
Lopullisen version saanee ehkä hiukan alle 150 euroon, koska prototyypistä puuttuu vielä itse dollyn materiaalit. 
Ja mitä kustantaa valmis dolly? 
Halvimmat mitä olen nähnyt ovat olleet yli 400 euroa. 
Kolvaukset on sitä tasoa mitä voidaan odottaa minulta, joka koski kolviin viimeksi 6 vuotta sitten :D 
Pääasia että vehje toimii. 
Shieldit kiinnittyvät Arduinoon näin ikään. 
Yli 600 vastusta (joista tarvin alle kymmentä). 
Setti maksoi kympin. 
Optoerotin. 
Käytetään piirin erottamiseen kamerasta, emmehän halua Arduinon jännitettä itse kameraan viedä. 
Canonin lankalaukaisin, jonka purin. 
2.5mm plugeilla olevaa piuhaa kun ei itseltäni muualta löytynyt :) 
Twitter-bannit ja niiden poistaminen 
Huomasin tuossa jokin aika sitten, että Twitter-tiliäni ei löytynyt Twitterin hausta eli en näkynyt esimerkiksi #hashtag-hauissa. 
Tilini oli siis osittain bannattu tai ”suodatettu”, kuten Twitter asian ilmaisee. 
Toki kyse voi olla muustakin viasta, mutta epäilen banneja syyksi. 
Syytä sille, miksi minut oli suodatettu, en tiedä. 
Se saattaa johtua liian useista peräkkäisistä retweeteistä tai jostakin muusta, jonka Twitterin algoritmit luokittelevat spammiksi. 
Lisää syitä löytyy Twitterin Help Centeristä. 
Kuinka sitten tiedät, onko sinut bannattu? 
Mene Twitterin hakuun ja tee haku käyttäjänimelläsi (from:käyttäjänimi). 
Jos tuloksia ei löydy, sinut on filtteröity Twitterin toimesta. 
Tilanteen voi onneksi korjata. 
Noudata seuraavia ohjeita: 
1. Mene osoitteeseen http://support.twitter.com/forms ja avaa uusi ticket ( = vikailmoitus / avunpyyntö ) 
2. Kirjoita viaksi “I can't find myself in search” 
3. Odota, kunnes Twitterin tuki vastaa ja korjaa ongelman 
Vanhat tweetit eivät haussa korjauksen jälkeen näy, joten testaa haun toimivuus uusilla tweeteillä. 
Muistopäiviä. 
Meillä on aika kesäistä :) 
Jos viime viikon tapahtumat ovat olleet kovin kuninkaallisia, niin tällä viikolla päästään valtiollisiin ja hallinnollisiin teemoihin. 
Tänään 4.5. on Dodenherdenking eli sodissa kuolleiden muistopäivä sekä minun ihkaoma lisäys: 
tänä päivänä hollantilaiset löysivät Manhattanin (hip hip hurraa!) eli Nieuve Amsterdamin. 
Huomenna on Liberation Day, Bevrijdingsdag, eli juhlitaan Hollannin vapauttamista toisessa maailmansodassa, jota täälläpäin maata juhlitaan festareilla Stadsparkissa sekä yleisellä lomapäivällä. 
Ja ettei nyt jäätäisi ihan sinne menneisyyteen ja toiseen maailmansotaan, niin perjantaina lähdetään Caron ja Sophien kanssa viikonlopuksi Brysseliin ihmettelemään vähän EU:ta. 
Muita viikon kantavia teemoja on ollut laiskottelu; tää lomailu ei nyt ihan taida sopia mulle... 
Varsinkaan, kun viikon päässä häämöttää Suomi-loma. 
Eilisen suuret ja raskaat askareet oli pyykin pesu ja ruokakaupassa käynti, hyvä minä. 
Toinen teema on sitten ollut orastava juhlamekkopaniikki. 
Sama mekko saisi mielellään käydä iltajuhliin Finlandia-talolla sekä kesäisiin häihin. 
Haastavaa? 
Kyllä. 
Ja täällä nyt ei millään suurella kauppavalikoimalla asukkaita hemmotella. 
Ostan varmaan uudet korkkarit ja vanhoilla mekoilla mennään. 
Miksi aina silloin, kun oikeasti tarvitsee jotain, ei löydä mitään? 
Ja kun rahaa ei ole eikä oikeita tarpeitakaan, löytää vaikka mitä... 
Ai niin, meinasi julkinen painostus unohtua: 
Voiskos joku perheenjäsen nyt oikeesti vihdoin lähettää niitä Lontoo / Amsterdam-kuvia? 
Eihän tässä ala kuin kolme kuukautta ekasta matkasta olemaan... 
Paistettu kiinankaali 
Tämän hetken lemppari lisäke lähes ruoalla kuin ruoalla on paistettu kiinankaali. 
Kiinankaalia tulee turhan harvoin käytettyä ruoanlaitossa, vaikka se on hyvä lisä esim keitoissa ja pataruoissa, siitä voi tehdä ihania kääryleitä esim. liha-, sieni- tai vaikkapa kasvistäytteellä jne. 
Paistettu kiinankaali on helposti muunneltavissa oman mielen mukaiseksi ja siihen voi yhdistellä vaikka mitä. 
Lisättävien ainestenkin kannattaa olla nopsaan kypsyviä, koska kiinakaalin paistamisessa menee vain muutama minuutti. 
Leikkaa kiinankaali ensin pituussuunnassa kahtia ja sitten poikittain reilun senttimetrin levyisiksi suikaleiksi. 
Kuumenna paistinpannulla rasva ja kuullota siinä ensin sipulit. 
Lisä sitten kiinankaali kuumalle pannulle ja sekoittele muutaman kerran. 
Kiinankaali kypsyy ihan muutamassa minuutissa. 
Varo, ettet ylikypsennä mössöksi. 
Lisä mausteet ja halutessasi hieman paprikasuikaleita tai tuoretta chiliä. 
Tarkista maku. 
Paistettu kiinankaali on hyvää ihan tällaisena perusversionakin, tosin aneemisen näköistähän se on 
Tällä kertaa söimme paistettua kiinankaalia valkosipulisten kyljysten ja kasvisten kera. 
Paistettu kiinankaali hupenee paljon kypsymisen aikana.... 
me söimme kaksistaan ½ kiinankaalista tehdyn lisäkkeen ja lisänä oli muitakin lämpimiä kasviksia ja salaattia. 
Paistetu kiinankaali passaa hyvin vaikkapa kalan, lihapullien tai vaikka broilerinkin lisäkkeeksi. 
Kokeilkaas 
Pelkkää tyhjyyttä 
Kävin tänään katsomassa Suomen Perinteisen Teatterin näytelmän Ranta. 
Jo teatterin nimi antikliimaksi; ikäänkuin ryhmä tahtoisi antaa katsojalle vakuutuksen siitä, ettei mitään tarvitse ajatella tahi pohtia. 
Valitettavasti esitys oli hyvin pitkälle sellainen. 
Lava oli tyhjä yhtä kevyttä sohvaa ja paria irtotuolia lukuunottamatta. 
Missään ei ollut mitään katsottavaa; ei raakalautakorokkeessa, ei mustissa tilaa rajaavissa verhoissa, ei näyttelijöiden puvuissa. 
Puvustus oli itse asiassa todella tylsää, sillä aggressiivisella tytöllä oli rikkinäiset sukkahousut ja maiharit, ujo uskonnonopettaja oli taasen pukeutunut vakosamettiblaseriin ja slipoveriin. 
Hauska ajatus, jos tekee parodiaa. 
Mutta jos ei tee. 
Mielestäni Paavo Westerbegin teksti on unettavan yksitoikkoinen. 
Asioita toistellaan ja minkäänlaista jännitettä ei tunnu syntyvän vaikka mikä olisi. 
Kun ohjaaja vielä alistaa näyttelijät seisoskelemaan paikoillaan ja pelkästään puhumaan monotonisen hitaasti isoista asioista, on näyttämö muuttunut puhumoksi. 
Liikettä ei ole, ei toimintaa. 
Näyttelijäntyö on rajattu klisheisiin; kun monologissa esiintyy sana 'minä', näyttelijä osoittaa itseään. 
Kun rytmitykseen kaivataan muutosta, näyttelijät on laitettu huutamaan. 
On - off. 
Joko - tai. 
Katsoja vaipuu sensoriseen deprivaatioon. 
Ainoastaan loppukohtauksessa on hiukan potkua. 
Pilvi Hämäläinen ilmeisesti toimii ohjaajaa vastaan ja saa itsestään ulos uskottavaa ja vastaanotettavaa ilmaisua. 
On myös mielenkiintoista nähdä puhetta ja liikettä samaan aikaan. 
Näyttelijöistä myös Elina Väänänen omaa katsottavaa karismaa ja häntä olisi mieluusti seurannut enemmänkin. 
Muut keskittyivät seisomaan paikallaan ja lopun aikaa siirtelemään klaffituolia spotista toiseen. 
Harvoin teatteri herättää minussa näin paljon ärtymystä. 
Ei voi kuin ihmetellä, onko tekijöillä ja varsinkin ohjaajalla vakaa aikomus vastakin periä yleisöltä rahaa tämäntasoisesta esityksestä. 
Minä en ainakaan aio maksaa. 
JOULUN LÄHESTYESSÄ 
Viimeinen viikko on ollut hiljaiseloa bloggaamisen suhteen myös uudessa Yöhoitajan Maailmassa. 
Olen matkalla ”sopeutumisprässin” läpi, mutta se ei itse asiassa tunnu yhtään pahalta. 
Jo vallitsevat ja tulossa olevat muutokset tekevät elämästä mielenkiintoista ja haastavaa. 
Haastavuus on saanut aivan uudenlaisen ilmeen, joka on ennen kaikkea positiivisempi kuin koskaan (mitäs me positiivarit… ;) ). 
Jouluvalmistelut ovat tällä hetkellä monen naisen mielessä ja miksei miestenkin. :) 
Itse olen vapauttanut itseni joulustressistä ja aika hyvin olen siinä onnistunutkin. 
En voi kieltää, ettenkö jollain tasoilla HIEMAN pohtisi päivien hupenemista, mutta se vähäistä ja häiritsemätöntä. 
Itse asiassa odotan, että valvontajakson päättyessä pääsen siivouksen ja leipomisen pariin. :) 
Erityisen onnellinen olen siitä, että talvi on saapunut tännekin! :) 
Lunta ei ole paljon, mutta juuri oikeissa paikoissa eli kauniina pitsinä puissa ja pensaissa sekä ohut kerros myös maassa. 
Hetki sitten totesin, että pakkanen on kiristynyt yön aikana -10 asteeseen. 
Saattaa olla, että kotimatka sujuu tältä likalta tavallistakin sutjakkaammassa tahdissa. :D 
Olen kyllä edelleen sitä mieltä, että pieni pakkanen lumen kera on pitkässä juoksussa lämpimämpää kuin lumeton pimeys ja ainainen kosteus… 
Saamme siis näillä näkymin ehkä valkean joulun! 
Ihanaa! :) 
Arkiromantiikaa, arkiseksiä? 
Taas tuli aika miettiä, mitä seuraavaksi, mistä aiheesta nyt keskusteltaisiin? 
Ei taida enää olla muuta mahdollisuutta, kuin kerrata entisiä aiheita :) ? 
Kuuntelen aamuisin Iskelmäradiota. 
Pidän näistä aamutoimittajista, tosin musiikki voisi olla vähän vähemmän Suomi-iskelmää. 
He keskustelivat joku aika sitten (kesällä) arkiromantiikasta. 
Nyt en muista kyllä mitään käydyistä keskusteluista, mutta muutamana päivänä on tullut vanhan kertausta. 
Timon mielestä arkiromantiikka on esimerkiksi sellaista, että kun pari on askareissaan (esimerkiksi keittiössä, vaimo tiskipöydän ääressä ja mies siinä lähettyvillä muissa askareissaan), niin mies ohi mennessään tarttuu naistansa pakaroista ja puristaa vähän. 
”Eikä sen aina tarvitsisi olla jotain hienoa pusi-pusia,” hän lisää. 
Mihin Anna-Mari sanoo, että ”mä en kestä!” 
Nyt voin olla ihan hakoteillä (kiitos huonon muistini), kun oletan että Anna-Marin mielestä pepun puristelu ei todellakaan kuulu romantiikkaan. 
Päättelin vain sen hänen sanoistaan ”mä en kestä”. 
Voihan olla, että Anna-Mari ei vaan kestänyt poikamiehen ”haaveilua” siitä, mitä se arkiromantiikka on. 
Kerrottakoon heille, jotka eivät kuuntele tätä ohjelmaa, että Timo on poikamies, ja Anna-Mari on eronnut ja muutaman kouluikäisen äiti. 
Tämä ei tietenkään vaikuta mitenkään ohjelmaan, mutta kyllä vähäsen asenteisiin. 
Mikä on sitä arkiromantiikkaa sitten? 
Mitä se on teidän mielestänne? 
Ja mikä olisi sitten sitä juhlaromantiikkaa? 
Ja kun nyt paneudutaan näihin kysymyksiin, niin arvioidaan samalla, että mikä on sitä arkiseksiä ja mikä juhlaseksiä, sillä kai silläkin on eronsa? 
Arkiromantiikka ei mielestäni ole oven avaaminen toiselle tai takin päälle auttaminen, ei edes kassien kantaminen, roskien ulosvienti tai edes kahvin tai teen valmistaminen kumppanille. 
Ne ovat hyviä tapoja, vaikka näitäkin on kerran eräs tuntemani mies väittänyt romantiikaksi. 
Romantiikkaa on jotain, jonka tietää ilahduttavan kumppania erityisesti. 
Sillä halutaan kertoa kuinka paljon hänestä pitää, miten arvostaa ja vaikka miten himoitsee, ja josta itsellekin tulee hyvä olo ja mieli. 
Romantiikka on vaikka kumppanin lempileivoksen ostaminen ja sen syöttäminen hänelle lusikalla. 
Nyt joku sanoo, että vaimo voisi ostaa vähän useammin lenkkimakkaraa ja syöttää sitä sormin miehelleen. 
No, kyllähän tämä on totta, jos lenkkimakkara on yhtä mieluisaa, kun se leivos. 
Tosin se ei kyllä kuulosta yhtään romanttiselta :D 
Arkiromantiikkaa on minunkin mielestäni juuri se kosketus ja hyväily, suukko ja puristelu, ohi mennessä annettu huomio. 
Arkiromantiikkaa on myös ne pusut, halailut, hieronta, kylvyt, yhteiset kävelylenkit käsi kädessä jne. 
Oikeastaan on helpompaa luetella mitä juhlaromantiikka on, sillä arkiromantiikkaa on lähes kaikki muu. 
Juhlaromantiikkaa on päivällinen kynttilänvalossa rauhallisen taustamusiikin soidessa (tosin tämä on monella arkiromantiikkaa). 
Sitä on yhteinen hotelliyö, kylpyläreissu, se on jotain suunniteltua, pitkään odotettua ja kaivattua kaksistaan oloa. 
Sitä, onko juhlaromantiikka parempaa kuin arkiromantiikka, on oikeastaan vaikea sanoa - riippuu siitä mikä kenenkin unelma on. 
Se voi myös olla pettymys. 
Juhlaromantiikkaan voi liittyä liian suuret odotukset, ja yrityksestä tulee liian keinotekoinen, liian laskelmoitu, liian ”vierasta” yhdessäoloa. 
Yleensä naiset kaipaavat romantiikkaa. 
He haikailevat jotakin tunnetta mikä ei täyty: enemmän huomiota, joka kohdistuu vain heihin. 
Naisten mielestä mies on usein liian arkinen, liikaa jalat maassa oleva. 
Nainen haluaisi olla välillä pilvissä ja tuntea itsensä prinsessaksi tai ainakin naiseksi, jota rakastetaan, palvotaan, huomioidaan jne. 
Romantiikan nälkä kasvaa kasvamistaan, jos sitä ei saada tyydytettyä. 
Lopuksi siitä tulee niin suuri tarve, että sitä ei pystytä täyttämään, vaikka minkälainen ”prinssi” astuisi kuvioihin. 
Mikä sitten avuksi tähän kaipuuseen? 
Yksi olisi se, että oppisimme arvostamaan sitä arkiromantiikkaa. 
Jos miehen mielestä hänen kumppanillaan on ihana peppu, jota on mukava taputella tai vähän puristaa, niin eikö siitä voisi naisena nauttia? 
Ei kosketus aina tarkoita, että nyt haluan seksiä. 
Vaan se tarkoittaa sitä, että kiva kun olet siinä, minulla on sinut ja olet ihana. 
Kosketuksella osoitettu kiintymys, ihailu ja rakkaus pitäisi osata ottaa yhtä tärkeänä vastaan, kuin suullinenkin ilmaisu. 
Se on usein sitä miehen antamaa arkiromantiikka, joka ainakin minun mielestäni on usein parempaa, kuin keinotekoinen juhlaromantiikka. 
Miten nainen voisi viljellä sitten sitä arkiromantiikkaa vähän enemmän? 
Kertokaa te miehet, mikä teidän mielestänne olisi sitä. 
Mitä muuta se on kuin lempiviinin tai -oluen hankkiminen lempiruuan seuraksi? 
Suihkussa, kylvyssä tai saunassa annettu hiusten- ja vartalonpesu, lauteilla annettu hieronta tai pieni kalun hyväily ohi mennessä. 
Olisiko se iltalenkin jälkeen peiton tuominen sohvalle yhdessä iltateen tai viinilasillisen kanssa? 
Olisiko se, että itse tulee sinne peiton alle, kainaloon, vain alusvaatteisillaan? 
Moni nainen on sitä mieltä, että he passaavat miehiään, kun valmistavat esimerkiksi päivällisen. 
Kuitenkin se on jotain, mitä nainen ei tunne passaukseksi, jos asia olisi päinvastoin - miksiköhän? 
Useat kotityöt liitetään ajatukseen ”minä passaan kun teen tämän”, mutta jos kumppani ne tekee, niin kyse on työnjakamisesta. 
Olisiko se toisen passaaminen osa sitä arkiromantiikkaa? 
Haluaa että toinen pääsee helpommalla, haluaa hänen nauttivan ja/tai lepäävän. 
Kertokaa te. 
Jos sitten siirrytään siihen seksiin. 
Juhlaseksiä, arkiseksiä - onko niillä eroa? 
Onko arkiseksi nopea tyydytys ennen nukkumaanmenoa, tai nopea tyydytys ennen ylösnousua aamulla? 
Onko juhlaseksi tuntien kestävää hyväilyä ja seksiä sille järjestetyllä ajalla? 
Itse en oikein osaa erotella seksiä arkiseksi ja juhlavaksi, mutta monet ystäväni käyttävät näitä termejä puhuessaan seksistä. 
Jos itse päättelisin mitä arkiseksi on, niin se olisi seksikästä hyväilyä ajan niukkuuden vuoksi. 
Se olisi myös pikapanoja tai lyhytkestoista seksiä, jossa on tarkoitus antaa hänelle tyydytys, joka sitä enemmän tarvitsee. 
Se on pidempää suutelua, enemmän alastomuutta, yhteisiä suihkuja, paljon koskettelua, alastomana sylissä nukkumista, eroottisia viestejä. 
Arkiseksi liittyy mielestäni siis ajan puutteeseen. 
Kaikki muu seksi on juhlaseksiä, silloin kun on aikaa molempien tyydytykselle, esileikeille, yhdynnälle, jälkileikille, uusinnoille - se kaikki on yhtä juhlaa! 
Miten saada nainen nauttimaan arkiseksistä? 
Miten saada hänet ymmärtämään, että halailu, puristelu ja eroottinen koskettelu ovat hänelle hyväksi, että se auttaa häntä rentoutumaan, sen sijaan, että hän tuntisi itsensä pakotetuksi vastaamaan miehen haluihin saada seksiä? 
Miehen pitäisi pystyä koskettamaan naista, niin että hän tarkoittaa sillä ”tykkään sinusta”, että se ei tarkoita että ”halun seksiä nyt heti”. 
