Átta Íslendingar tryggðu sér keppnisrétt á Ólympíuleikunum í Rio de Janeiro í Brasilíu sem hefjast 5. ágúst. 
Það gæti hins vegar fjölgað í þeim hópi verði Rússum alfarið meinuð þátttaka í leikunum. 
Staðfest var í morgun að rússnesku frjálsíþróttafólki verður ekki leyft að keppa á Ólympíuleikunum nema í undantekningartilfellum með sérstöku leyfi, og þá undir Ólympíufánanum en ekki þeim rússneska. 
Þessi ákvörðun var tekin í kjölfar víðfeðms lyfjamisferlis í landinu. 
Að auki hefur Alþjóðaólympíunefndin það nú til skoðunar að meina öllu rússnesku íþróttafólki sem hafði unnið sér inn sæti þátttöku af sömu ástæðu. 
321 Rússi hefur sem stendur keppnisrétt í 23 greinum. 
Verði niðurstaða Alþjóðaólympíunefndarinnar sem kynnt verður á sunnudag sú að allir Rússar verði dæmdir úr leik kemur upp flókin staða og það stuttu fyrir leikana. 
Andri Stefánsson, sviðsstjóri á afreks- og ólympíusviði ÍSÍ, segir aðallega þrennt í stöðunni. 
1<closeparen/> Sætum Rússa verður ekki úthlutað og ekkert breytist fyrir utan það að rússneskir íþróttamenn verða ekki á leikunum. 
Þessi möguleiki er frekar ólíklegur, sérstaklega í ljósi þess að erfitt er að vera með mismörg lið í riðlum í hópíþróttunum. 
2<closeparen/> Sætum verður endurúthlutað í einhverjum greinum. 
3<closeparen/> Sætum verður endurúthlutað í öllum greinum. 
Verði möguleikar tvö eða þrjú fyrir valinu opnast tækifæri fyrir fleiri Íslendinga eins og aðra að komast á leikana. 
Skyttan Ásgeir Sigurgeirsson var til að mynda nálægt því að komast á leikana og ekki er útséð um það enn. 
Það bíða því margir í ofvæni eftir ákvörðun nefndarinnar á sunnudag, ekki síður skipuleggjendur í Ólympíuþorpinu og í kringum leikana en íþróttamenn um allan heim. 
Ólafur Kristjánsson hefur verið ráðinn þjálfari knattspyrnuliðs Randers í dönsku úrvalsdeildinni. 
Liðið situr í sjötta sæti deildarinnar þegar tvær umferðir eru eftir af mótinu. 
Ólafur hóf þjálfaraferilinn hjá Fram árið 2004 og gerði Breiðablik svo að bikarmeistara árið 2009 og Íslandsmeistara ári síðar. 
Síðast þjálfaði hann Nordsjælland í Danmörku en lét af störfum í desember á síðasta ári. 
Samningur Ólafs við Randers er til tveggja ára og kemur hann til með að stýra sinni fyrstu æfingu hjá félaginu 20. júní þegar undirbúningur hefst fyrir næsta tímabil. 
Evrópumótinu í sundi í 50 m laug lauk í gær og stóð íslenskt sundfólk sig með stakri prýði. 
Fimm Íslendingar kepptu á mótinu, þeir komust átta sinnum í úrslit og settu fjögur Íslandsmet. 
Þetta var besti árangur íslenskra sundmanna til þessa. 
Hrafnhildur Lúthersdóttir var að öðrum ólöstuðum stjarna mótsins. 
Hún vann til silfurverðlauna í 50 og 100 m bringusundi og bronsverðlauna í 200 m bringusundi. 
Hrafnhildur var eini kvenkeppandinn á mótinu sem komst á verðlaunapall í öllum bringusundsgreinunum þremur og varð fyrsta íslenska sundkonan til að vinna til verðlauna á stórmóti í 50 m laug. 
Það er ekki algengt að sundfólk sé jafnvígt á allar vegalengdir og hefur þessi frammistaða Hrafnhildar vakið mikla athygli innan sundheimsins. 
Skemmst er að minnast góðs árangurs Eyglóar Óskar Gústafsdóttur á síðasta ári. 
Helst ber að nefna tvenn bronsverðlaun á Evrópumótinu í 25 metra laug, í 100 og 200 m baksundi og þá hún komst einnig í úrslit í 200 m baksundi á heimsmeistaramótinu í 50 m laug og hafnaði í áttunda sæti. 
Fyrir vikið var hún valin íþróttamaður ársins. 
Hörður J. Oddfríðarson, formaður Sundsambands Íslands, sagði í viðtali við RÚV í síðustu viku: „ Við erum komin lengra en við höfum áður náð í sundi“. 
Og þá er spurningin; hvað hefur gerst? 
Ingibjörg Helga Arnardóttir, framkvæmdastjóri Sundsambands Íslands, segir aðstöðu fyrir sundfólk og þjálfara hér heima hafa batnið til muna og tiltekur sérstaklega innilaugarnar. 
Hingað hafa verið ráðnir reynslumiklir erlendir þjálfarar og sundfólk fer í auknum mæli til útlanda að æfa og stunda nám samhliða. 
Þar fær það tækifæri til að æfa með þeim bestu í heiminum og aðbúnaður er sömuleiðis eins og hann gerist bestur. 
Æfingarnar hafa líka breyst. 
Sundfólk hefur bætt við styrktar- og jógaæfingum og teygjum og allt hefur þetta orðið til þess að við erum orðin betri en áður. 
„ Já, við getum sagt að árangur í afreksflokki, sérstaklega hjá konunum, sé umtalsvert betri en sá árangur sem við náðum áður. 
Sérstaklega ef við tökum tillit til þess að árangur í heiminum almennt hefur verið að batna.“ Markmið Sundsambandsins fyrir nýafstaðið Evrópumót var að komast í milliriðla og helst í úrslitariðla. 
Keppendurnir sjálfir hafa svo sín persónulegu markmið sem þeir ákveða með þjálfurum og landsliðsþjálfara. 
„ Það sem er núna að gerast er að bæði sundfólkið og SSÍ eru með áætlanir sem ná lengra fram í tímann. 
Þau hafa fjögur náð lágmörkum fyrir Ólympíuleikana fyrir mörgum mánuðum og eru í æfingaferli sem nær hámarki á leikunum í ágúst. 
En árangurinn er fyrst og fremst sundfólkinu sjálfu að þakka, ástundum þess og skuldbindingu, segir Ingibjörg. 
Fjórir sundmenn kepptu í einstaklingsgreinum fyrir landslið Íslands á Evrópumótinu. 
Þeir komust allir í milliriðla, þrír komust alla leið í úrslit og einn vann til verðlauna. 
Ingibjörg segir liðið hafa fengið mjög jákvæð viðbrögð og hrós fyrir árangurinn og staðfestuna. 
„ Svo má ekki gleyma því að það er mjög óvenjulegt að svo lítil þjóð mæti með lið í boðsund og enn óvenjulegra að það komist í úrslit á svona móti. 
Þannig við erum að skrifa sundsöguna“. 
Ólíklegt er að Ísland komist í undanúrslit á Evrópumóti karla tuttugu ára og yngri í handbolta. 
Ísland mætti Frakklandi í hádeginu og dugði jafntefli til að komast áfram en allt kom fyrir ekki, Frakkar unnu 38 31. 
Strákarnir okkar byrjuðu leikinn betur og komust yfir 3 en Frakkar tóku þá leikhlé og komu sterkir til baka. 
Þeir komust í 8 5 og gáfu það forskot ekki af hendi. 
Frakkar eru þar með komnir í undanúrslit og Íslendingar þurfa að treysta á sigur Pólverja gegn Spánverjum á eftir til þess að komast áfram. 
Pólverjar eru stigalausir og neðstir í milliriðlinum svo það er á brattann að sækja. 
Hér er hægt að horfa á leik Íslands og Frakklands. 
Kylfingurinn Haraldur Franklín Magnús úr Golfklúbbi Reykjavíkur lék frábærlega á fyrsta hring Evrópumóts áhugamanna í golfi sem hófst í morgun og haldið er í Eistlandi. 
Haraldur Franklín fór fyrsta hringinn á 68 höggum eða fjórum undir pari og er sem stendur í fjórða sæti ásamt fjórum öðrum kylfingum. 
Enn eiga margir eftir að klára hringinn í dag. 
Fjórir aðrir íslenskir kylfingar taka þátt í mótinu sem er eitt það sterkasta á árinu hjá áhugakylfingum. 
Gísli Sveinbergsson úr Golfklúbbnum Keili fór hringinn á 72 höggum, eða á pari, en þeir Andri Þór Björnsson, Rúnar Arnórsson og Guðmundur Ágúst Kristjánsson hafa ekki lokið keppni í dag. 
Hér er hægt að fylgjast með framgöngu mála á mótinu. 
Knattspyrnusamband Íslands hefur boðað til blaðamannafundar á föstudaginn og líklegt þykir að þar verði kynntur aðstoðarþjálfari Heimis Hallgrímssonar, þjálfara karlalandsliðsins. 
Þeir Heimir og Lars Lagerbäck hafa stýrt liðinu saman undanfarin ár. 
Lagerbäck ákvað að gefa ekki kost á sér til áframhaldandi starfa eftir Evrópumótið í sumar en fyrir hafði legið að Heimir héldi áfram. 
Ýmsir hafa verið nefndir sem mögulegir aðstoðarmenn Heimis. 
Í kringum EM var Eiður Smári Guðjohnsen orðaður við starfið en hann lét síðar hafa eftir séð að ekki væri komið að því núna. 
Hann hætti engu að síður hjá norska úrvalsdeildarliðinu Molde í morgun og því velta eflaust einhverjir fyrir sér hvort tenging sé þarna á milli. 
Þá hafa Helgi Kolviðsson sem aðstoðaði liðið á EM í Frakklandi og Rúnar Kristinsson þjálfari Lilleström í Noregi einnig verið nefndir til sögunnar. 
Stutt er í næsta verkefni landsliðsins því forkeppni HM í Rússlandi 2018 hefst von bráðar. 
Ísland mætir Úkraínu ytra 5. september. 
Íslenska karlalandsliðið í handbolta skipað leikmönnum tuttugu ára og yngri komst ekki í undanúrslit á Evrópumótinu sem haldið er í Danmörku. 
Ísland tapaði fyrr í dag fyrir Frakklandi og þurfti að treysta á sigur Pólverja á Spánverjum til að komast áfram. 
Ísland var í fínni stöðu fyrir leiki dagsins og mætti ríkjandi Evrópu- og heimsmeisturum Frakka í lokaleik milliriðils. 
Íslenska liðinu dugði jafntefli til að komast áfram en Frakkar unnu með sjö mörkum 38 31. 
Þá var ljóst að Ísland þyrfti að treysta á að Pólverjar ynnu Spánverja en Pólland var neðst og stigalaust fyrir leikinn. 
Svo fór að Spánverjar unnu Pólverja örugglega 23 14 og það voru því Spánn og Frakkland sem höfnuðu í efstu tveimur sætum riðilsins og fara áfram í undanúrslit mótsins. 
Ísland endaði í þriðja sæti og leikur um fimmta sæti á mótinu en við hvern kemur í ljós síðar í dag. 
Kári Árnason, varnarmaður í íslenska landsliðinu í fótbolta, nýtti frídaginn í gær meira annars í að spila golf þó að hann segist reyndar ekki vera neitt sérstaklega góður. 
Gylfi Þór Sigurðsson og Ögmundur Kristinsson séu líklega þeir bestu í hópnum. 
Samspil Kára og Ragnars Sigurðssonar í íslensku vörninni hefur vakið mikla athygli þar sem þeir ná einstaklega vel saman. 
„ Bara frábærlega. 
Og ég vildi að ég gæti spilað með honum fyrir félagslið líka en auðvitað er það ekki staðan þannig að við bara njótum þess að spila með hvor öðrum. 
Og það gengur rosa vel og samskiptin hjá okkur eru frábær og við bökkum hvor annan mjög vel upp, “ útskýrir Kári. 
Viðtal við Kára má finna í spilaranum að ofan. 
Sænski knattspyrnumaðurinn Zlatan Ibrahimovic er genginn til liðs við Manchester United í ensku úrvalsdeildinni. 
Þetta tilkynnti hann á Twitter-síðu sinni rétt í þessu. 
Alþjóðaknattspyrnusambandið, FIFA, ákvað í maí að samþykkja Kósovó og Gíbraltar sem 210. og 211. aðildarþjóðir sambandsins. 
Þjóðirnar hafa því þátttökurétt í undankeppni HM 2018 sem hefst í september og í dag var ákveðið að Kósovó keppir í I-riðli, eins og Ísland, Króatía, Úkraína, Tyrkland og Finnland. 
Alls eru riðlarnir í undankeppninni níu talsins og áður en Gíbraltar og Kósovó voru tekin inn voru sex lið í öllum riðlum nema H og I sem innihéldu fimm lið. 
Kósovó gat ekki farið í H-riðil af öryggisástæðum þar sem Bosnía og Serbía spila í þeim riðli. 
Fyrirliði ÍBV í úrvalsdeild karla í knattspyrnu, Avni Pepa, spilar með landsliði Kósovó og mun því að öllum líkindum mæta íslenska liðinu í mars á næsta ári. 
Fyrsti leikur Íslands er gegn Úkraínu ytra 5. september. 
Íslenska karlalandsliðið í körfubolta skipað leikmönnum 18 ára og yngri varð í dag Norðurlandameistari eftir sigur á Finnum í úrslitaleik, 101 72. 
Kvennalandsliðið í sama aldurshópi hafnaði í þriðja sæti á mótinu. 
Leikur Íslands og Finnlands um gullverðlaun í dag var jafn framan af en Finnar náðu svo 11 stiga forskoti, 21 10. 
Íslensku piltarnir skoruðu þá 18 stig í röð og litu ekki til baka eftir það. 
Þórir Þorbjarnarson úr KR fór á kostum og skoraði 33 stig. 
Hann var í leikslok valinn í úrvalslið mótsins. 
Íslenska piltalandsliðið undir 18 ára vann Norðurlandamótið síðast árið 2009. 
Rússneskt frjálsíþróttafólk má ekki keppa á Ólympíuleikunum í Rio de Janeiro sem hefjast 5. ágúst. 
Alþjóðafrjálsíþróttasambandið meinaði Rússum þátttöku vegna víðfeðms lyfjamisferlis og það hefur Alþjóðaíþróttadómstóllinn nú samþykkt með því að hafna beiðni Rússa um annað. 
Ákvörðunin er endanleg og ljóst að þeir 68 Rússar sem ætluðu að keppa í frjálsum íþróttum á leikunum munu þurfa að sitja heima. 
Þá hefur Alþjóðaólympíunefndin til skoðunar að meina öllu rússnesku íþróttafólki þátttöku vegna kerfisbundinnar lyfjamisnotkunar í Rússlandi um árabil. 
Nefndin kveður upp úrskurð sinn á sunnudag. 
Landsliðskonan Anna Björk Kristjánsdóttir er gengin á ný til liðs við Stjörnuna í úrvalsdeild kvenna í fótbolta, þó bara á tímabundnu láni. 
Anna lék með Stjörnunni frá 2009 2015 þegar hún hélt til Örebro í sænsku úrvalsdeildinni þar sem hún hefur spilað síðasta hálfa árið. 
Anna sem er 27 ára hefur spilað 127 leiki í efstu deild auk þess að hafa verið fastamaður í vörn íslenska landsliðsins undanfarið. 
Stjarnan er í harðri toppbaráttu við Breiðablik í deildinni og situr í öðru sæti eftir átta umferðir, einu stigi á eftir Breiðabliki. 
Alþjóðaólympíunefndin samþykkti í gær fimm nýjar íþróttagreinar fyrir næstu leika sem haldnir verða í Tókýó 2020. 
Um hreina viðbót er að ræða, aðrar greinar verða ekki teknar út né þátttakendum fækkað. 
Greinarnar sem um ræðir eru karate, hafnabolti og softball, klifur, hjólabretti og brimbreti. 
Ákveðið var að keppt yrði á hjólabretti og í íþróttaklifri á stöðvum sem settar yrðu upp tímabundið í borgunum en ekki sérstökum keppnishöllum til að færa leikana nær ungu fólki. 
Á Ólympíuleikunum í Rio sem verða settir formlega annað kvöld er keppt í 28 greinum. 
Á heimasíðu leikanna má lesa meira um ákvörðun Ólympíunefndarinnar. 
Íþróttagreinar á Ólympíuleikunum eru í stöðugri endurskoðun og hér má hlýða á og lesa um greinar á leikunum í gegnum tíðina. 
Körfuknattleikssamband Íslands kynnti í morgun 16 manna lokaæfingahóp sem tekur þátt í sex landsleikjum sem framundan eru í undankeppni EM 2017. 
Jakob Örn Sigurðarson gaf ekki kost á sér að þessu sinni og Pavel Ermolinskij er meiddur. 
Þetta er hópurinn sem landsliðsþjálfarinn Craig Pedersen og aðstoðarmenn hans Arnar Guðjónsson og Finnur Freyr Stefánsson kynntu í morgun. 
16 manna leikmannahópur: 
Íslensku keppendurnir átta á Ólympíuleikunum í Ríó tínast nú til Brasilíu þar sem sundmaðurinn Anton Sveinn McKee mun ríða á vaðið fyrir hönd Íslands á laugardag. 
Andri Stefánsson, aðalfararstjóri hópsins, segir mikinn spenning og gleði í hópnum og hann verði ekki var við óeirðir og leiðindi sem fréttir berist af frá Brasilíu. 
„ Mér finnst vera fínt ástand á fólkinu, það er góð stemning og allir glaðir að koma í hús. 
Þetta er búið að vera langt ferðalag en það eru allir spenntir og síðan bara er þetta alltaf stór upplifun að koma inn í Ólympíuþorp og inn á Ólympíuleika. 
Þetta er með því stærsta ef ekki það stærsta sem íþróttamenn upplifa á sínum ferli svo ég sé bara gleði og spenning í fólki, „ segir Andri. 
Óeirðarlögregla þurfti að koma kyndilbera Ólympíueldsins til aðstoðar í Ríó í gærkvöldi þegar hundruð mótmælenda hindruðu för hans um borgina. 
Öryggismál á leikunum hafa verið mikið til umfjöllunar og þá hefur gengið illa að selja miða á ýmsa viðburði þeirra. 
„ Við erum svolítið blokkeruð frá þessu. 
Við erum inni í Ólympíuþorpinu og það má eiginlega segja að við séum í svona loftbólu. 
Allt gengur vel hjá okkur og það er verið að passa upp á íþróttafólkið, að það sé í forgrunni og kannski best hugsað um þau svo við sjáum voða lítið af þessu.“ Andri á von á því að ekki verði sama aðsókn á Ólympíuleikana í Ríó og var í London fyrir fjórum árum. 
Leikarnir í London hafi tekist frábærlega en Brasilíumennirnir hafi aðeins annan háttinn á. 
„ Þeir eru velviljaðir en„ í dag“ getur alveg eins þýtt„ á morgun“ hjá þeim.“ Í dag kemur í ljós hver íslensku keppendanna átta mun bera fána Íslands á setningarathöfninni á Maracana-vellinum annað kvöld. 
Í kvöld heldur Íþrótta- og Ólympíusamband Íslands svo móttökuhátíð í þorpinu fyrir íslenska liðið. 
Heimir Hallgrímsson, landsliðsþjálfari Íslands í fótbolta, hefur haldið því fram að sigur á Englandi á EM muni breyta lífi leikmannanna og þeirra sem standa að liðinu. 
Og það stendur hann við eftir 2 1 sigurinn í Nice í Frakklandi í fyrrakvöld. 
Athyglin sé orðin meiri sem og virðingin fyrir liðinu. 
„ Þessi keppni gengishækkar íslenskan fótbolta. 
Og ekki bara þessa leikmenn, ekki bara okkar leikmenn sem eru að spila hér, heldur bara alla íslenska knattspyrnumenn. 
Og allan íslenskan fótbolta. 
Þetta á að vera hagur fyrir félögin heima, þetta á að vera hagur fyrir alla þjálfara, þetta á að vera hagur fyrir alla íslenska leikmenn sem í rauninni gengishækka, “ segir Heimir. 
Strákarnir verði hetjur í augum fólks það sem eftir er og þeir þurfi líklega ekki að kaupa sjálfir bjór á barnum þegar heim verði komið. 
Viðtal við Heimi má finna í spilaranum að ofan. 
Magnús Sigurbjörnsson fylgdi íslenska karlalandsliðinu í fótbolta til Króatíu, Tékklands og Hollands í undankeppni Evrópumótsins. 
Það kom því ekki annað til greina en að fylgja því áfram þegar sætið í lokamótinu var tryggt. 
Magnús ákvað að bóka aðeins flugið út og kaupa svokallaðan„ follow your team“ pakka sem inniheldur miða á alla leiki liðsins á mótinu, hversu margir sem þeir kunna að verða. 
Um þúsund Íslendingar höfðu nægilega mikla trú á liðinu eða voru það bjartsýnir að fara þá leið og lentu því ekki í vandræðum með að fá miða eftir riðlakeppnina. 
„ Ég keypti bara miða út og var búinn að gera ráðstafanir fyrir riðlakeppnina. 
Mann óraði svo aldrei fyrir hvernig þetta myndi fara. 
Þetta er búið að vera mikið ævintýri, “ segir Magnús og bætir við að strákarnir séu hvergi nærri hættir, Frakkland sé aðeins ný keila í vegi þeirra. 
Eitt eftirminnilegasta augnablikið á mótinu til þessa var að mati Magnúsar seinna mark Íslands á móti Austurríki í síðasta leik riðlakeppninnar. 
„ Það var súrrealískt að vinna Austurríkismenn. 
Að skora á síðustu mínútunum þegar við vorum eiginlega búin að missa trúna var ótrúlegt. 
Sá leikur var fyrir mér svakalegur rússíbani, “ segir Magnús. 
„ Englandsleikurinn var náttúrulega sögulegur á marga vegu. 
En Englendingarnir gátu ekkert og við vorum bara betra liðið“. 
Knattspyrnusamband Íslands hefur ákveðið að færa leiki í 8 liða úrslitum bikarkeppni karla í fótbolta sem átti að spila klukkan fjögur á sunnudag vegna leiks Íslands og Frakklands í 8 liða úrslitum EM. 
Þrír leikir voru á dagskrá klukkan fjögur á sunnudaginn en þeir hafa allir verið færðir til vegna landsleiksins sem hefst klukkan sjö. 
Leikir Breiðabliks og ÍBV og Vals og Fylkis verða klukkan tvö og leikur Fram og Selfoss var færður fram á þriðjudag. 
8 liða úrslitin líta þá svona út: 
Ríkjandi bikarmeistarar Stjörnunnar mæta FH í 16-liða úrslitum bikarkeppni kvenna í fótbolta. 
Dregið var í hádeginu í dag. 
Ásgerður Stefanía Baldursdóttir, fyrirliði Stjörnunnar, segir liðið hafa fengið einn af erfiðari útileikjunum í drættinum. 
„ Mér finnst erfitt að fara í Krikann að spila, þetta er örugglega einn af betri grasvöllum landsins þannig ég held að þetta verði hörkuleikur, “ segir Adda. 
Viðtal við fyrirliðann má finna í spilaranum að ofan. 
Fyrirliðar Stjörnunnar og Selfoss í úrvalsdeild kvenna í fótbolta eru sammála um að deildin sé sífellt að verða betri, keppnin harðari og aukinn áhugi hafi jákvæð áhrif á leikmenn og áhangendur. 
„ Ég held að það sé ekkert lið að fara í gegnum þessa deild án þess að tapa leik, sem er ótrúlega gaman, “ segir landsliðskonan og Selfyssingurinn Guðmunda Brynja Óladóttir. 
Meiri umfjöllun Vefsíðan fotbolti.net og AZAZO tókum höndum saman og bjuggu til svokallaða draumaliðsdeild eins og hefur tíðkast í kringum úrvalsdeild karla frá 2012. 
Leikurinn er þannig að hver þátttakandi fær 100 milljónir króna til að kaupa 15 leikmenn úr deildinni og stilla upp sínu liði. 
Leikmennirnir fá svo stig fyrir frammistöðu sína á vellinum. 
Jafnframt hefur Stöð 2 Sport hafið sýningar á sérstökum markaþáttum fyrir kvennaboltann. 
„ Það er miklu meiri áhugi og fjölmiðlar sýna þessu rosalegan áhuga og það er bara virkilega jákvætt. 
Maður er stressaður að fara meiddur út af ef einhver hefur keypt mann í Fantasy innsk: draumaliðsdeildinni, “ segir Ásgerður Stefanía Baldursdóttir, fyrirliði Stjörnunnar. 
Skiptir miklu máli Stuðningur við knattspyrnufólk er góður á Selfossi að mati Guðmundu Brynju sem viðurkennir þó að sér sárni þegar færri mæta á kvennaleiki en karlaleiki. 
Það hafi þó batnað í ár og það skili sér til leikmanna. 
„ Þetta skiptir okkur gríðarlega miklu máli. 
Að finna þessa miklu umfjöllun sem er í gangi og þetta gefur manni byr undir báða vængi að halda áfram, “ segir Ásgerður. 
Viðtal við þær stöllur má finna í spilaranum að ofan. 
Ágúst Þór Jóhannsson, landsliðsþjálfari kvenna í handbolta, hefur valið 19 manna hóp fyrir leiki gegn Frakklandi og Þýskalandi í þriðju umferð riðlakeppni EM. 
Mótið verður haldið í Svíþjóð í desember. 
Ísland er sem stendur í þriðja sæti í sínum riðli með tvö stig eftir fjóra leiki. 
Efstir sitja Frakkar með átta stig og Þjóðverjar eru í öðru sæti með fjögur stig. 
Efstu þjóðirnar tvær í hverjum riðli komast á mótið og liðið með bestan árangur í þriðja sæti í sjö riðlum. 
Íslenska liðið mætir Frakklandi hér heima þann 1. júní og Þýskalandi ytra 5. júní. 
Báðir leikirnir verða sýndir í beinni útsendingu á RÚV 2. 
Hópurinn fyrir leikina tvo: 
Markmenn: Elín Jóna Þorsteinsdóttir, Haukar Florentina Stanciu, Stjarnan Íris Björk Símonardóttir, Grótta Aðrir leikmenn: Arna Sif Pálsdóttir, Nice Birna Berg Haraldsdóttir, Savehof Hildigunnur Einarsdóttir, Koblenz Hrafnhildur Hanna Þrastardóttir, Selfoss Karen Knútsdóttir, Nice Kristín Guðmundsdóttir, Valur Lovísa Thompson, Grótta Ramune Pekarskyte, Haukar Rut Arnfjörð Jónsdóttir, Randers Sólveig Lára Kjærnested, Stjarnan Steinunn Björnsdóttir, Fram Steinunn Hansdóttir, Skandeborg Sunna Jónsdóttir, Skrim Thea Imani Sturludóttir, Fylkir Unnur Ómarsdóttir, Grótta Þórey Anna Ásgeirsdóttir, Grótta Lovísa Thompson, 16 ára Gróttukona, er eini nýliðinn í hópnum. 
Anna Úrsúla Guðmundsdóttir og Guðrún Ósk Maríasdóttir gáfu ekki kost á sér að þessu sinni vegna meiðsla. 
Kylfingurinn Tiger Woods ætlar ekki að keppa á úrslitamóti PGA-mótaraðarinnar í golfi sem haldið verður aðra helgi í Bandaríkjunum. 
Hann missir því af öllum fjórum risamótum ársins í fyrsta skipti í 21 ár eða síðan hann byrjaði að keppa meðal þeirra bestu. 
Næstum ár er liðið síðan hinn fertugi Woods keppti síðast en hann gekkst undir tvær aðgerðir vegna bakmeiðsla síðasta haust. 
Umboðsmaður hans hefur nú staðfest að hann muni ekki keppa á þessu tímabili vegna þess að hann sé ekki tilbúinn til þess. 
Woods hefur unnið fjórtán risamót á ferlinum og næstflest mót allra á PGA-mótaröðinni eða 79. 
Hann situr nú í 628. sæti heimslistans. 
Guðmundur Guðmundsson og lærissveinar hans í danska karlalandsliðinu í handbolta verða án eins af sínum sterkustu mönnum á Ólympíuleikunum í Ríó. 
Anders Eggert Magnussen, einn besti hornamaður í heimi, er meiddur á fæti og getur því ekki spilað á leikunum. 
Eggert sem er 34 ára gamall spilaði sinn fyrsta leik fyrir danska landsliðið 2003 og hefur síðan spilað 153 leiki, skorað í þeim 557 mörk og verið afar mikilvægur fyrir Danina sem unnu silfurverðlaun á HM 2011 og 2013, urðu Evrópumeistarar 2012 og höfnuðu í öðru sæti á mótinu í Damörku 2014. 
Casper U. Mortensen, leikmaður Hannover-Burgdorf í Þýskalandi, kemur að öllum líkindum inn í vinstra hornið í stað Eggerts. 
Óvíst er enn hvort línumaðurinn René Toft Hansen geti spilað á leikunum. 
Hann er að jafna sig eftir krossbandaslit. 
Eins og með íslensku Ólympíufarana, sem keppa þó ekki í handbolta í þetta skiptið, verður hópur Guðmundar fyrir leikana ljós næsta mánudag. 
Norska kvennalandsliðið í handbolta vann tíu marka sigur á Hvít-Rússum í Minsk í gær 32 22 og tryggði sér þannig sæti á EM sem haldið verður í Svíþjóð í desember. 
Framundan eru því bæði Ólympíuleikar og Evrópumót hjá liðinu sem Þórir Hergeirsson stýrir. 
Noregur situr á toppi riðils eitt af sjö í undankeppni EM með átta stig eins og Rúmenía sem er líka á leiðinni á EM. 
Norðmenn eru sem stendur handhafar allra stærstu titlanna í kvennahandboltanum. 
Þórir tók við liðinu árið 2009 og er samningsbundinn fram yfir Ólympíuleikana í ágúst. 
Íslenska karlalandsliðið í fótbolta sem undirbýr sig nú af kappi fyrir Evrópumótið sem hefst í næstu viku fer upp um eitt sæti á nýjum styrkleikalista Alþjóðaknattspyrnusambandsins, FIFA. 
Nýr listi var gefinn út í morgun. 
Liðið situr nú í 34. sæti og er áfram efst Norðurlandaþjóða, næstir koma Svíar í 35. sæti og Danir í 38. sæti. 
Af Evrópuþjóðum eru Íslendingar í sæti 24. 
Ísland er neðst af þeim þjóðum sem spila í okkar riðli, F-riðli, á EM. 
Portúgalar, fyrsti andstæðingur Íslendinga á mótinu, er í áttunda sæti, Austurríki í því tíunda og Ungverjar eru í tuttugasta sæti. 
Argentínumenn tróna á toppi listans sem áður, Belgar eru næstbestir og Kólumbíumenn eru í þriðja sæti. 
Írska knattspyrnuliðið Dundalk F.C. komst í gærkvöldi áfram í lokaumferð forkeppni Meistaradeildar Evrópu með samanlögðum 3 1 sigri á BATE Borisov frá Hvíta Rússlandi. 
Falli liðið úr leik í næstu umferð er það þó öruggt með sæti í riðlakeppni Evrópudeildarinnar og fyrir það fást a.m.k. sjö milljónir evra eða 926 milljónir króna. 
Dundalk sló Íslandsmeistara FH út í síðustu umferð. 
Fyrri leikur liðanna fór 1 1 ytra og sá seinni í Kaplakrika 2 2 og írska liðið fór áfram á fleiri mörkum skoruðum á útivelli. 
Ekki liggur fyrir hver mótherji Dundalk verður í lokaumferð forkeppninnar en dregið verður á föstudag. 
Komist liðið alla leið í riðlakeppni Meistaradeildarinnar verður það fyrsta írska liðið til að spila þar. 
Önnur lið sem komust áfram í forkeppninni í gærkvöld eru Plzen frá Tékklandi, APOEL frá Kýpur, Ludogorets frá Búlgaríu og Dinamo Zagreb frá Króatíu. 
Góðgerðarleikur knattspyrnumannsins Wayne Rooney milli Manchester United og Everton verður sýndur í beinni útsendingu á Facebook. 
Þetta verður í fyrsta skipti sem leikur enskra úrvalsdeildarliða verður sendur út á samfélagsmiðlinum. 
1,7 milljarðar manna munu hafa aðgang að leiknum á síðu Rooneys og Manchester United á Facebook og hefur leikmaðurinn valið fjóra málstaði til að styrkja. 
Everton og Manchester United eru einu atvinnumannaliðin sem Rooney hefur spilað með. 
Hann lék með Everton á árunum 2002 2004 og gekk svo til liðs við United þar sem hann hefur spilað síðustu tólf ár. 
Leikið verður á heimavelli Manchester United, Old Trafford, og búist við að þetta verði fyrsti leikur Zlatans Ibrahimovic, Henrikhs Mkhitaryan og Erics Bailly fyrir United á heimavelli en þeir gengu allir til liðs við félagið í sumar. 
Leikurinn hefst klukkan 19:00 að íslenskum tíma. 
Eiður Smári Guðjohnsen, landsliðsmaður í fótbolta, er hættur hjá norska úrvalsdeildarliðinu Molde þar sem hann hefur verið á mála frá því í febrúar á þessu ári. 
Þetta var staðfest á Twitter-síðu félagsins. 
Eidur Gudjohnsen gir seg i Molde FK. Se hele intervjuet med Eidur straks på vår Facebook-side hjemmesiden er nede. pic.twitter.com QGL 9 I41 mD 8 Molde Fotballklubb Molde FK August 3, 2016 Eiður sem er 37 ára gerði í febrúar samning við Molde til tveggja ára en nú er óljóst hvað tekur við. 
Hann spilaði síðast með norska liðinu í 3 tapi fyrir Vålerenga í fyrrakvöld og kom þá inn á á 61. mínútu. 
Molde er sem stendur í níunda sæti norsku deildarinnar og Eiður er búinn að skora eitt mark í þrettán leikjum á tímabilinu. 
Hluti af leikmannahópi karlalandsliðs Íslands í fótbolta er nú samankominn til æfinga fyrir Evrópumótið sem hefst eftir átján daga. 
Fyrirliðinn Aron Einar Gunnarsson segir gott að koma saman svona snemma, þó að einungis níu leikmenn séu mættir. 
Og markmiðið er skýrt; að komast upp úr riðlinum. 
Liðið mæti ekki bara til að vera með né láti sér nægja gleðina yfir því að vera komið í fyrsta skipti á EM. 
Endanlega varð ljóst fyrr í þessum mánuði að þjálfarinn, Lars Lagerbäck, hættir eftir mótið. 
„ Ég held að Heimir sé búinn að læra heilmikið af honum og hann skilur náttúrulega landsliðið eftir í góðum höndum með Heimi. 
Svo eigum við drengirnir nokkur góð ár eftir og tökum þá reynslu sem hann hefur gefið okkur inn í næstu mót, “ segir Aron. 
Viðtal við Aron er að finna í spilaranum að ofan. 
„ Þetta var alveg jafn æðislegt að standa á pallinum eins og í fyrsta skiptið. 
Að fá þessar auka fimm mínútur á pallinum var bara frábært, “ sagði Hrafnhildur Lúthersdóttir við RÚV eftir að hún var komin með bronsverðlaunapeninginn um hálsinn fyrir frammistöðu sína í 200 m bringusundi á EM í 50 m laug í London í kvöld. 
Hrafnhildur bætti bronsinu í verðlaunasafn sitt, en hún vann til silfurverðlauna í 100 m bringusundi á EM í fyrrakvöld. 
„ Þetta er aðeins raunverulegra en þegar ég stóð á pallinum síðast. 
En samt eiginlega ekki. 
Þetta er eins og í draumi. 
Ég er samt svo fegin að vera búin með 200 m bringusundið. 
Þetta er svo erfitt sund. 
Ég er bara dauð. 
Þannig núna er bara gaman, því ég á bara 50 m bringusund eftir og það er bara ein ferð. 
En ég er alveg rosalega ánægð með þetta allt“ sagði Hrafnhildur Lúthersdóttir. 
„ Þetta er frábær reynsla fyrir Ólympíuleikana í Ríó. 
Og að synda með stærstu nöfnunum sem ég hef alltaf litið upp til, og meira að segja vinna sumar af þeim sendir mig mikið sjálfsöruggari til Ríó og ég bara get ekki beðið“ sagði Hrafnhildur sem er á leið á sína aðra Ólympíuleika. 
Hún keppt fyrst á Ólympíuleikunum í London 2012, en komst ekki upp úr undanrásum í neinni grein þar. 
„ Mér hefur alltaf fundist skemmtilegra að synda 100 m bringusundið, en allir þjálfarar hafa sagt að 200 m bringusundið eigi betur við mig af því ég renn svo vel. 
En mér þykir 100 m bringusundið skemmtilegra af því það er styttra. 
En ég held að ég sé nokkuð jöfn í þessum greinum og það er mjög gott að vita. 
Þá ég ég kannski bara nokkuð jafna möguleika í báðum þessum greinum þegar ég fer til Ríó“ sagði Hrafnhildur. 
Heillaóskum rigndi yfir Hrafnhildi á samfélagsmiðlum þegar hún vann silfurverðlaunin í 100 m bringusundinu í fyrrakvöld og hún er þakklát fyrir heillaóskirnar. 
„ Vonandi verða þær bara jafn margar núna. 
Það er æðislegt að finna stuðninginn frá Íslandi og svo gaman að sjá hvað fólk fylgist vel með. 
Ég vona bara að þetta verði til þess að lyfta upp sundmenninguni á Íslandi og hvetji aðra sundmenn til dáða. 
Þetta sýnir bara að við Íslendingar getum þetta alveg, “ sagði Hrafnhildur. 
Hrafnhildur segir mjög mikilvægt fyrir sig að hafa endurtekið leikinn frá því í fyrrakvöld og komist aftur á verðlaunapall. 
„ Þessi verðlaun í kvöld staðfesta að ég er komin til að vera að þetta hafi ekki bara verið eitt gott sund sem ég náði í fyrrakvöld. 
Ég er greinilega í mjög góðu formi og er að sýna það, “ sagði Hrafnhildur sem segir bronsverðlaunin í kvöld skipta sig jafn miklu máli og silfurverðlaunin á miðvikudagskvöld. 
Viðtalið við Hrafnhildi Lúthersdóttur má sjá í heild sinni í spilaranum hér fyrir ofan. 
Þriðja umferð 1. deildar karla, Inkasso-deildarinnar í knattspyrnu hófst í kvöld með tveimur leikjum. 
Fram skoraði sitt fyrsta mark í deildinni í sumar þegar Fram og Haukar gerðu 1-1 jafntefli á Laugardalsvelli. 
Ivan Bubalo skoraði fyrsta mark Fram í sumar þegar hann jafnaði í 1-1 á 66. mínútu en Haukur Ásberg Hilmarsson hafði komið Haukum yfir á 40. mínútu. 
Fram hefur 2 stig eftir fyrstu þrjár umferðirnar en Haukar hafa 4 stig. 
Þá vann Leiknir R. 1-0-útisigur á Selfossi. 
Kári Pétursson skoraði sigurmark Leiknismanna á 36. mínútu. 
Leiknismenn sem féllu úr Pepsi-deildinni síðasta haust fara vel af stað og eru með fullt hús stiga að loknum fyrstu þremur umferðum Inkasso-deildarinnar, eða 9 stig. 
Selfoss hefur hins vegar 3 stig. 
Þriðju umferðinni lýkur á morgun með fjórum leikjum. 
Frakkland komst í kvöld í úrslitaleik Evrópumóts karlalandsliða í knattspyrnu eftir 2 sigur á heimsmeisturum, Þýskalands þegar liðin mættust í undanúrslitum EM á Stade Véladrome í Marseille í kvöld. 
Frakkland mætir því Portúgal í úrslitum mótsins. 
Antoine Griezmann kom Frökkum yfir með marki úr vítaspyrnu á 45. mínútu, 
Griezmann var aftur á ferðinni á 72. mínútu þegar hann skoraði eftir undirbúning Paul Pogba og 2 urðu úrslit leiksins. 
Frakkar mæta Portúgal í úrslitaleik EM sem fer fram á Stade de France í Saint-Denis í París á sunnudaginn. 
Leikurinn hefst klukkan 19:00. 
Frakkar hafa tvívegis orðið Evrópumeistarar, 1984 og árið 2000. 
Portúgal hefur hins vegar aldrei orðið Evrópumeistari. 
Liðið komst í úrslit árið 2004 en tapaði þá fyrir Grikklandi. 
KR-ingar urðu í kvöld eina íslenska liðið til að komast áfram í 2. umferð Evrópudeildar UEFA í knattspyrnu. 
KR burstaði norður-írska liðið Glenavon 6 á útivelli í kvöld. 
Kennie Chopart skoraði tvö mörk og Hólmbert Aron Friðjónsson, Denis Fazlagic, Óskar Örn Hauksson og Morten Beck Andersen allir eitt mark hver. 
Þar sem KR vann fyrri leikinn 2 1 unnu KR-inga einvígið samanlagt 8 1 og eru komnir áfram í 2. umferð forkeppni Evrópudeildarinnar. 
Þar mæta KR-ingar svissneska liðinu Grashopper. 
Landsliðsmaðurinn Rúnar Már Sigurjónsson er nýgenginn í raðir Grashopper frá Sundsvall í Svíþjóð. 
Fyrr í dag féllu Breiðablik og Valur út úr Evrópudeildinni. 
Breiðablik gerði 2 2 jafntefli við lettneska liðið Jelgava á útivelli. 
Þau úrslit nægðu Blikum ekki sem töpuðu fyrri leiknum 3 2. 
Valsmenn steinlágu svo fyrir danska liðinu Bröndby, 6 og töpuðu samanlagt, 10 1. 
Hrafnhildur Lúthersdóttir fékk ekki langan tíma til að fagna silfurverðlaunum sínum í 100 m bringusundi á EM í 50 laug í London frá því í gærkvöld, því hún var mætt aftur í laugina í morgun. 
Hrafnhildur synti í undanrásum 200 m bringusunds og kom sér áfram í undanúrslitin sem verða í kvöld. 
Hrafnhildur synti 200 m bringusundið í morgun á 2:25,99 mín. og átti fjórða besta tímann inn í undanúrslitin. 
Hún synti í fjórða riðli af fimm í undanrásunum og varð önnur í sínum riðli á eftir heimsmethafanum Rikke Möller Pedersen frá Danmörku. 
Sú danska var aðeins 9/100 úr sekúndu á undan Hrafnhildi í morgun. 
„ Ég var nú svolítið þreytt þó það hafi kannski sést á mér. 
Þetta var kannski ekki eins auðvelt og í gær. 
En ég er bara ánægð með þetta. 
Ég er komin inn í undanúrslit og nú er bara að fara hraðar í kvöld, “ sagði Hrafnhildur þegar RÚV ræddi við hana strax eftir undanrásirnar í morgun. 
Hrafnhildur viðurkenndi að það hefði verið erfitt að sofna í gærkvöld eftir að hún hafði unnið silfurverðlaunin í 100 m bringusundinu. 
„ Það var frekar erfitt að fara að sofa. 
Það var líka nóg að gera að svara hamingjuóskum á facebook og svona. 
En ákveðnum tímapunkti varð ég að slökkva. 
Það kom smá spennufall áður en ég fór að sofa, en ég náði nú svefni í gegnum hánóttina allavega, “ sagði Hrafnhildur. 
Viðtalið við Hrafnhildi má sjá í fullri lengd í spilaranum hér fyrir ofan. 
Hrafnhildur syndir til undanúrslita í 200 m bringusundi í kvöld kl. hinn 18:21 og verður sundið sýnt í beinni útsendingu RÚV, rétt eins og úrslitasund Antons Sveins McKee í 200 m bringusundi kl. hinn 18:13 og úrslitasund Eyglóar Óskar Gústafsdóttur í 100 m baksundi kl. hinn 18:37. 
Bryndís Rún Hansen synti á tímanum 1:00,33 mín. í undanrásum 100 m flugsunds á EM í 50 m laug í sundi í London í morgun. 
Þetta er besti tími sem Bryndís hefur nokkurn tímann synt á í greininni. 
Íslandsmetið í 100 m flugsundi á Sarah Blake Bateman sett í sömu laug á Ólympíuleikunum í London 2012 þegar Sarah synti á 59,87 sek. 
Bryndís synti í riðli 2 í undanrásunum í morgun og vann hann. 
Hún átti þó aðeins 23. besta tímann í undanrásunum og kemst því ekki í undanúrslitin sem verða í kvöld, því aðeins 16 bestu fá sæti í undanúrslitum. 
„ Ég gæti ekki verið meira ánægðari með þetta sund. 
Ég var meira svona að sigra sjálfa mig í þessari grein. 
Ég hef oft verið pínu hrædd við þetta. 
En þetta er í fyrsta sinn sem ég syndi þessa grein á stórmóti og bætti mig. 
Við getum sagt að ég sé að þokast nær Íslandsmetinu. 
Þannig það er vonandi framtíðin, “ sagði Akureyringurinn Bryndís Rún þegar RÚV ræddi við hana eftir undanrásirnar í morgun. 
Bryndís var skráð inn á mótið með 38. besta tímann í 100 m flugsundið, en skýst nú upp listann. 
„ Að fara upp í 23. sæti er bara frábært, “ sagði Bryndís Rún meðal annars. 
Viðtalið við hana má sjá í heild sinni í spilaranum hér fyrir ofan. 
Knattspyrnusamband Kosovo var í fékk í gær staðfestingu á inngöngu sinni í bæði FIFA, Alþjóða knattspyrnusambandið og UEFA, Evrópska knattspyrnusambandið. 
Í kjölfarið var ekkert að vanbúnaði og Kosovo var bætt við sem sjöttu þjóðinni í I-riðil undankeppni karla í Evrópu fyrir HM 2018. 
Fyrir í riðlinum eru Ísland, Króatía, Úkraína, Tyrkland og Finnland. 
Þar með er ljóst að Ísland spilar tveimur leikjum meiri en gert hafði verið ráð fyrir í undankeppni HM 2018. 
Leikdagar hafa ekki verið gefnir út fyrir Kosovo í undankeppninni, en hefði riðilverið fimm liða átti Ísland að sitja hjá þegar hin lðin hefðu spilað 24. mars 2017 og svo aftur í lokaumferðinni 9. október. 
Líklegasta niðurstaðan verður því væntanlega sú að landsleikir Íslands við Kosovo í undankeppni HM 2018 verði settir á 24. mars og 9. október 2017. 
Ef þetta stenst er afar hæpið að heimaleikur Íslands yrði í mars vegna tíðarfars. 
Því má búast við því að Ísland spili síðasta leikinn í undankeppni HM 2018 á heimavelli. 
Axel Stefánsson sem ráðinn var landsliðsþjálfari Íslands í handbolta fyrr í sumar hefur valið sinn fyrsta landsliðshóp. 
Hópurinn mun koma saman í Reykjavík 7. ágúst og æfa til 12. ágúst. 
Íslenska landsliðið undirbýr sig nú fyrir undankeppni HM 2017, en Ísland leikur í undankeppni HM í lok árs. 
Axel verður með 18 leikmenn á æfingunum, en sjö leikmenn gátu ekki gefið kost á sér vegna meiðsla, eða annarra verkefna. 
Þeir leikmenn sem eru forfallaðir eru Birna Berg Haraldsdóttir, Hildigunnur Einarsdóttir, Hildur Þorgeirsdóttir, Ramune Pekarskyte, Ragnheiður Júlíusdóttir, Rut Jónsdóttir og Þórey Rósa Stefánsdóttir. 
Þýski miðjumaðurinn Bastian Schweinsteiger tilkynnti í dag að hann væri hættur með þýska landsliðinu í knattspyrnu. 
Schweinsteiger lék 120 landsleiki á árunum 2004 2016 og skoraði 24 mörk. 
Hann varð heimsmeistari með Þýskalandi 2014 og vann til bronsverðlauna á HM 2006 og HM 2010, auk þess að vinna silfurverðlaun á EM 2008. 
En þetta eru ekki einu tímamótin á knattspyrnuferli Schweinsteiger, því José Mourinho nýráðinn stjóri Manchester United hefur greint Þjóðverjanum frá því að hann sé ekki inn í hans plönum og megi leita sér að öðru liði. 
Schweinsteiger mun meira að segja æfa með unglingaliði United þar til hann finnur sér nýtt lið. 
Bastian Schweinsteiger gekk í raðir Manchester United síðasta sumar frá Bayern München og greiddi United 14,4 milljónir punda fyrir miðjumanninn sem hafði aðeins leikið fyrir Bayern á sínum ferli, fram að vistaskiptunum í fyrra. 
Kvennalandslið Íslands í körfubolta skipað leikmönnum 18 ára og yngri komst í dag í undanúrslit B-deildar Evrópumótsins í Sarajevo. 
Ísland lagði Hvíta-Rússland að velli í 8-liða úrslitum í dag í leik sem lauk 85 68. 
Emelía Ósk Gunnarsdóttir var stigahæst í liði Íslands í leiknum í dag, en hún skoraði 20 stig fyrir Ísland. 
Ísland mætir Grikklandi í undanúrslitum á morgun og hefst leikurinn klukkan 19.00 að staðartíma í Bosníu eða klukkan 17.00 að íslenskum tíma. 
Ólympíuleikarnir í Ríó í Brasilíu verða settir með pompi og prakt 5. ágúst og mun öll heimsbyggðin fylgjast með þessari stærstu íþróttahátíð heims. 
RÚV mun sýna beint frá leikunum í Ríó og fram að þeim hitum við upp með ýmsum hætti. 
Meðal annars birtast pistlar í öllum þáttum Sportrásarinnar á Rás 2 fram að leikum. 
Í gærkvöld voru teknar fyrir íþróttagreinar sem ekki er lengur keppt í Ólympíuleikum. 
Hlusta má á pistilinn í spilaranum hér fyrir ofan. 
Keppt verður í 28 íþróttagreinum á Ólympíuleikunum í Ríó de Janeiro, sem eru um þrefalt fleiri greinar en á fyrstu nútíma Ólympíuleikunum sem haldnir voru í Aþenu árið 1896. 
Þá voru 10 greinar á dagskrá, en urðu á endanum níu eftir að þurfti keppni í siglingum niður. 
Keppt verður í greinunum tíu sem voru á leikunum í Aþenu 1896 á leikunum í Ríó í ár. 
Þetta eru frjálsar íþróttir, sund, fimleikar, hjólreiðar, skylmingar, glíma, lyftingar, siglingar, skotfimi og tennis. 
Á síðustu 120 árum hefur íþróttagreinum svo fjölgað jafnt og þétt og á leikunum í Ríó koma golf og sjö manna ruðningur inn sem nýjar greinar. 
Íþróttagreinar Ólympíuleikanna eru í stöðugri endurskoðun og því hefur keppt í alls kyns íþróttagreinum í gegnum tíðina. 
Á leikunum í París árið 1900 var keppni í reipitogi til dæmis bætt við. 
Það voru þó ekki nema tvö keppnislið sem mættu til leiks. 
Annars vegar lið heimamanna frá Frakklandi og hins vegar sameiginlegt lið Danmerkur og Svíþjóðar. 
Sex menn skipuðu hvort lið og voru það Skandinavarnir sem höfðu betur og hrepptu gullið. 
Fjórum árum síðar í St. Louis tefldu Bandaríkin fram fjórum liðum og Grikkir og Suður-Afríkumenn sitt hvoru liðinu. 
Keppt var í reipitogi á Ólympíuleikum í síðasta sinn á leikunum í Antwerpen 1920 og því var keppt í greininni á alls fimm Ólympíuleikum. 
Á leikunum í París árið 1900 var líka keppt í greinum á borð við póló, krikket, krokket og í baskneskri pelótu. 
Basknesk pelóta sem er nokkurs konar handboltaleikur hefur verið meðal keppnisgreina á þrennum Ólympíuleikum. 
Eðlilega völdu Spánverjar að hafa basknesku pelótuna með á Ólympíuleikunum í Barcelona árið 1992. 
Bandaríkjamenn komu líka sínum greinum að á leikunum í St. Louis 1904. 
Þar var til dæmis keppt í lacrosse og í roque, sem er amerísk útgáfa af krokket. 
Af þeim sökum kunnu engir aðrir en Bandaríkjamenn á íþróttagreinina, og aðeins kepptu bandarískir keppendur í roque í St. Louis. 
Ólympíuleikarnir í St. Louis voru ekki alveg keyrðir eins þétt og gert er nú. 
Setningarhátíð leikanna 1904 var nefnilega 1. júlí og lokahátíðin ekki fyrr en 23. nóvember. 
Svona var þetta á fyrstu Ólympíuleikunum. 
Leikarnir í París 1900 voru enn lengri, því þeir hófust 14. maí og lauk ekki fyrr en 28. október. 
Á leikunum í London 1908 var meðal annars keppt í listhlaupi á skautum. 
Eru það einu sumarólympíuleikarnir sem keppt var í vetraríþrótt, en reyndar var komið fram í lok október þegar skautakeppnin fór fram, og því tæplega sumar. 
Raunar var heldur ekkert farið að tala um sumarólympíuleika og vetrarólympíuleika fyrr en fyrstu vetrarleikarnir voru haldnir í Chamonix í Frakklandi 1924. 
Áður en fyrstu sérstöku vetrarólympíuleikarnir voru haldnir, var þó keppt aftur í listhlaupi á skautum, það var á leikunum í Antwerpen 1920, en þar var einnig keppt í íshokkí. 
En meðal annarra sjaldgæfra Ólympíugreina sem keppt var í á leikunum í London 1908 má nefna racket-veggtennis, sem er ekki ósvipað skvassi. 
Keppt var í mótorbátakappi og í spaðagreininni jeu de paume. 
Frá og með leikunum í París 1924 hefur flóra íþróttagreinanna á sumarólympíuleikum þróast í átt að því sem við þekkjum í dag. 
Auðvitað þó með nokkrum undantekningum. 
Í Los Angeles 1932 var amerískur fótbolti sérstök sýningargrein. 
Japanska bardagaíþróttagreinin budo var líka sýningargrein í Tokyo 1964 og keila var meðal sýningargreina í Seoul 1988 og hjólastólahokkí í Barcelona 1992. 
Fyrst var keppt í knattspyrnu í Stokkhólmi 1912, en keppt var í handbolta og körfubolta í fyrsta sinn á Berlínarleikunum 1936 og í blaki í fyrsta sinn í Tokyo 1964. 
Í Atlanta í Bandaríkjunum 1996, í Sydney 2000, í Aþenu 2004 og í Peking 2008 var keppt í softball. 
Forsvarsmenn íþróttarinnar hafa reynt stíft að fá greinina aftur inn á Ólympíuleika, en þó án árangurs. 
En í ár verða íþróttagreinarnar 41 frá 28 alþjóðaíþróttasamböndum og alls verður keppt til gullverðlauna í 306 greinum. 
Keppni á Ólympíuleikunum í Ríó de Janeiro hefst 6. ágúst, en leikarnir verða settir með pompi og prakt á Maracana-leikvanginum í Ríó að kvöldi 5. ágúst. 
Pistillinn var fyrst fluttur á Sportrásinni á Rás 2, mánudagskvöldið 1. ágúst 2016. 
ÍBV vann 1 útisigur á Þrótti R. í fyrsta leik 6. umferðar Pepsi-deildar karla í knattspyrnu í dag. 
Danski framherjinn Mikkel Maigaard skoraði sigurmark leiksins fyrir eyjamenn á 56. mínútu. 
Þróttarar léku manni færri allan síðari hálfleik og síðustu sjö mínútur þess fyrri að auki, því fyrirliði Þróttar, Hallur Hallsson fékk rautt spjald á 38. mínútu leiksins. 
ÍBV hefur nú 10 stig í Pepsi-deildinni og er í 3. sæti þar til fleiri úrslit líta dagsins ljós í 6. umferðinni. 
Þróttur er í 11. sæti eða því næstneðsta með 4 stig. 
Guðni Valur Guðnason kringlukastari úr ÍR náði sínum besta árangri á árinu þegar hann kastaði 60,72 m á Vormóti UFA á Þórsvelli á Akureyri í dag. 
Þetta er næstum einum metra lengra en lengsta kast Guðna Vals á JJ móti Ármanns á miðvikudag sem var 59,65 m. 
Upphaf tímabilsins hjá Guðna Val lofar því góðu, en hann hefur þegar tryggt sér keppnisrétt á Evrópumótinu í frjálsíþróttum sem haldið verður í Amsterdam í byrjun júní. 
Það gerði Guðni í fyrra, en hans lengsta kast var þá 63,50 m, sem er aðeins 1,50 m frá lágmarkinu inn á Ólympíuleikana í Ríó í ágúst. 
Hafdís Sigurðardóttir stökk lengst 6,33 m meðvindur 3,4 m/s á mótinu í dag. 
Það er 5 sentimetrum lengra en hennar lengsta stökk á JJ móti Ármanns á miðvikudag. 
Hafdís hefur einnig náð lágmarkinu inn á Evrópumótið í Amsterdam eins og Guðni Valur, en lengsta stökk Hafdísar í fyrra sem jafnframt er Íslandsmet, var 6,56 m. 
Ólympíulágmarkið í langstökki kvenna er 6,70 m. 
Meðal annarra úrslita á mótinu í dag má nefna sigur Guðmundar Sverrissonar úr ÍR í spjótkasti. 
Guðmundur kastaði lengst 71,39 m. 
Guðmundur sem keppti á EM fyrir tveimur árum hefur ekki enn náð lágmarkinu fyrir EM í júlí, en það er 79,00 m. 
Ólympíulágmarkið í spjótkasti karla er svo 83,00 m. 
Óðinn Björn Þorsteinsson, ÍR vann svo kúluvarpskeppni karla með lengsta kast upp á 18,72 m. 
Óðinn nálgast EM lágmarkið, sem er 19,75 m en lágmarkið fyrir Ólympíuleikana í kúluvarpi karla er 20,50 m. 
Í 100 m hlaupi karla hafði heimamaðurinn Kolbeinn Höður Gunnarsson betur eftir harða keppni við Ara Braga Kárason, en báðir keppa þeir nú fyrir FH. 
Kolbeinn Höður hljóp á tímanum 10,64 sek., en Ari Bragi á 10,71 sek. Báðir voru þeir að hlaupa á sínum besta tíma frá upphafi. 
Nánari upplýsingar um úrslit frá Vormóti UFA má finna hér. 
KR vann ákaflega mikilvægan sigur í Pepsi-deild karla í knattspyrnu í kvöld, þegar KR-ingar lögðu nágranna sína í Val að velli, 2 1 á Alvogen-vellinum í Frostaskjóli. 
Óskar Örn Hauksson kom KR yfir á 35. mínútu og Denis Fazalgic jók svo forystu KR-inga í 2 á 48. mínútu. 
Haukur Páll Sigurðsson minnkaði muninn fyrir Valsmenn í uppbótartíma venjulegs leiktíma og þar við sat, 2 1. 
Sigurinn er kærkominn fyrir KR-inga og ekki síst þjálfarann, Bjarna Guðjónsson. 
Bjarni og KR-ingar hafa verið undir mikilli pressu, því liðið hafði aðeins 6 stig eftir fyrstu 5 umferðirnar í Pepsi-deildinni og KR var svo í þokkabót slegið út úr 32-liða úrslitum bikarkeppninnar fyrir Selfossi í vikunni. 
Sigur KR í kvöld var því einstaklega mikilvægur fyrir Bjarna og hans menn í KR. 
Víkingur R. vann svo 3 2 sigur á ÍA í Fossvoginum. 
Leikurinn byrjaði afar fjörlega því Jón Vilhelm Ákason kom Skagamönnum yfir strax á 2. mínútu, Vladimir Tufegdzic jafnaði fyrir Víking á 4. mínútu og Garðar Gunnlaugsson hafði svo náð forystunni fyrir ÍA strax aftur á 5. mínútu. 
Víkingur gerði hins vegar út um leikinn í síðari hálfleik. 
Óttar Magnús Karlsson jafnaði fyrir Víking á 55. mínútu og það var svo ekki fyrr en á 90. mínútu sem Ívar Örn Jónsson skoraði sigurmarkið fyrir heimamenn, og Víkingur vann því leikinn 3 2. 
Víkingur R. hefur 8 stig í 8. sæti Pepsi-deildarinnar en Skagamenn eru tveimur sætum neðar með aðeins 4 stig eftir fyrstu sex umferðirnar. 
Kim Collins, spretthlaupari frá smáríkinu Saint Kitts og Nevis gerði sér lítið fyrir þegar hann hljóp 100 metra hlaup á alþjóðlegu frjálsíþróttamóti í Þýskalandi í gær á 9,93 sekúndum. 
Þetta er persónulegt met hjá Collins. 
Árangurinn er sérlega merkilegur í ljósi þess að Kim Collins varð 40 ára í apríl en sýnir það að aldurinn er ekkert annað en tala, fyrst hann er enn í framför. 
Collins er fyrrverandi heimsmeistari í 100 m hlaupi karla, en hann vann gullverðlaun í greininni á HM 2003 í París þegar hann kom í mark á 10,07 sek., þá 27 ára. 
Hann á bronsverðlaun í 200 m hlaupi frá HM 2001 og í 100 m hlaupi frá HM 2005 og HM 2011. 
Besti tími Collins var áður 9,96 sek. frá því í júlí 2014 en bætti nú sitt besta og um leið landsmetið í Saint Kitts og Nevis um þrjá hundraðshluta úr sekúndu. 
Meðvindur í hlaupinu var 1,9 m/s og er því tími Collins í gær löglegur, en hann má mest vera +2,0. 
Tími Collins í gær er jafnframt heimsmet í aldursflokki 40 ára og aðeins fjórir hlauparar í heiminum hafa hlaupið hraðar eða jafnhratt á árinu. 
Kim Collins verður meðal þátttakenda á Ólympíuleikunum í Ríó de Janeiro í Brasilíu í ágúst, en það verða fimmtu Ólympíuleikar Collins. 
Hann var fyrst meðal keppenda í Atlanta árið 1996 og var svo mættur aftur til leiks í Sydney 2000, Aþenu 2004 og í Peking 2008. 
Collins var svo mættur til London fyrir fjórum árum til keppni á Ólympíuleikunum 2012, en forsvarsmenn Ólympíusambands Saint Kitts og Nevis ákvaðu að reka hann heim, eftir að Collins yfirgaf Ólympíuþorpið í leyfisleysi til að verja nótt með eiginkonu sinni og börnum þeirra. 
Collins hljóp því aldrei á leikunum í London, en mætir nú sterkari en nokkru sinni fyrr til leiks þegar það styttist í Ólympíuleikana í Ríó, sem verða þá hans fimmtu leikar. 
Bandaríski kylfingurinn Jordan Spieth stóð uppi sem sigurvegari á Dean Deluca boðsmótinu í gærkvöld. 
Mótið er hluti af PGA mótaröðinni í golfi. 
Spieth lék hringina fjóra í mótiu á samtlas 17 höggum undir pari og endaði á því að leika þremur höggum betur en Harris English sem endaði í öðru sæti. 
Spieth lék frábært golf síðasta hringinn í gær. 
Eftir að hafa spilað fyrstu níu holurnar allar á pari lék hann sex af síðustu níu holunum á fugli, tvær á pari og fékk aðeins skolla á einni. 
Þetta var áttundi mótssigur Spieth innan PGA mótaraðarinnar frá því hann öðlaðist keppnisrétt á mótaröðinni 2013. 
Þar af er þetta annar sigur hans í mótaröðinni 2016. 
Handboltamaðurinn Ómar Ingi Magnússon sem hefur leikið við gott orðspor með Val síðustu misseri hefur gert þriggja ára samning við danska úrvalsdeildarliðið Århus frá og með sumri. 
Þetta kemur fram á heimasíðu danska félagsins. 
Ómar sem er 19 ára er örvhent skytta og hefur verið lykilmaður í U20 ára landsliði Íslands. 
Hann er uppalinn á Selfossi en hefur leikið með Val síðustu ár, en spilar reyndar ekki meira með Valsmönnum á þessari leiktíð vegna meiðsla. 
Á heimasíðu danska félagsins er Ómari Inga lýst sem miklu efni og er haft eftir Erik Veje þjálfara liðsins að hann geri mikla væntingar til þessa nýja liðsmanns. 
Minnst þrír Íslendingar ættu að vera í herbúðum Århus á næstu leiktíð. 
Fyrir er þar hornamðurinn Sigvaldi Björn Guðjónsson en að auki hefur landsliðsmaðurinn Róbert Gunnarsson samið við félagið frá og með komandi sumri, en Róbert leikur nú með PSG í Frakklandi. 
Frétt Århus Håndbold um komu Ómars Inga. 
Evrópska knattspyrnusambandið, UEFA hefur látið útbúa sérstakt kerfi þar sem almenningur getur raðað liðum upp í riðla EM 2016 í knattspyrnu. 
Fólk raðar liðunum í þá röð eins og það telur að lokastaðan verði eftir riðlakeppnina. 
Spákerfið vinnur svo úr upplýsingunum og raðar upp hvaða lið myndu þá mætast í 16 liða úrslitum mótsins og þá þarf í kjölfarið að gera upp við sig hvaða lið sé líklegra til að vinna hverja viðureign þar. 
Þetta er svo endurtekið þar til í ljós kemur spádómur viðkomandi spámanns um hvaða lið verði Evrópumeistari karla í knattspyrnu í Frakklandi í sumar. 
Spákerfi UEFA má finna hér og þar geta menn spreytt sig. 
„ Ég er ánægð með að hafa synt í úrslitum á Ólympíuleikunum. 
Það er alveg frábært, en ég hefði auðvitað viljað komast í úrslit. 
En ég sé það samt, að jafnvel með minn besta tíma, þá hefði ég ekki sloppið inn í úrslitin, heldur þá verið níunda, “ sagði Hrafnhildur Lúthersdóttir við RÚV eftir að hafa lokið keppni á Ólympíuleikunum í Ríó de Janeiro í Brasilíu. 
Hrafnhildur endaði í 11. sæti af sextán keppendum í undanúrslitum 200 metra bringusunds í kvöld, eftir að hafa synt á tímanum 2:24,41 mín., eða 2/100 úr sekúndu betur en í undanrásunum í morgun. 
Þar var hún með tíunda besta tímann. 
„ Ég hefði þurft að bæta Íslandsmetið til að komast inn í úrslitin og það gekk greinilega ekki upp í dag. 
En ég er rosalega sátt með þetta allt saman. 
Sjötta sæti í 100 metra bringusundi og 11. sæti í 200 metra bringusundi. 
Ég get ekki verið ósátt við þetta, “ sagði Hrafnhildur eftir undanúrslitin í kvöld. 
„ Ég hefði kannski viljað synda þetta betur og fara á betri tíma. 
En ég gaf mig alla í þetta og gerði mitt besta. 
Þannig að ég er dauðþreytt núna og komst varla upp að bakkanum. 
Það sýnir það að ég gerði mitt besta, og ég er ánægð.“ Hrafnhildur vann tvenn silfurverðlaun og ein bronsverðlaun á Evrópumótinu í 50 metra laug í London í maí og hefur árið 2016 því verið frábært hjá henni. 
Keppinautar hennar eru allir atvinnumenn, en nú gæti hún sjálf þurft að finna sér vinnu meðfram sundinu, þar sem skólagöngu hennar er lokið í Bandaríkjunum, og hún fær ekki lengur skólastyrk. 
„ Þetta er náttúrulega svolítið erfitt. 
Ég var samt svo heppin að fá sérstakan Ólympíustyrk þetta árið. 
En það verður auðvitað ekki þannig á næsta ári. 
Þannig að nú verð ég örugglega bara að finna mér vinnu þar sem vinnuveitandinn verður svo góður að leyfa mér að sinna sundinu með og fara á mót. 
En ég hef verið svo heppin með hvað foreldrar mínir, styrktaraðilar heima, Hafnarfjarðarbær og Sundfélag Hafnarfjarðar hafa staðið þétt við bakið á mér. 
Ég er rosalega heppin að eiga góða að, “ sagði Hrafnhildur Lúthersdóttir. 
Viðtalið við Hrafnhildi má sjá í heild sinni í spilaranum hér fyrir ofan. 
Belgíska knattspyrnusambandið hefur aflýst æfingu A-landsliðs karla sem fyrirhuguð var í dag vegna hryðjuverkaárásana í Brüssel. 
Belgíska landsliðið undirbýr sig nú fyrir vináttulandsleik gegn Portúgal sem á að vera á næsta þriðjudag á Stade Roi Baudouin í Brüssel. 
„ Hugur okkar er hjá fórnarlömbum árásarinnar. 
Knattspyrnan skiptir ekki mestu máli í dag og þess vegna höfum við aflýst æfingunni“ kemur fram í tilkynningu frá Belgíska knattspyrnusambandinu á Twitter. 
We zijn tousensemble bij de slachtoffers. Voetbal is onbelangrijk vandaag. Training geannuleerd. 
BelgianRedDevils March 22, 2016 Óvíst er í ljósi tíðinda dagsins hvort landsleikur Belgíu og Portúgal verði háður, en verður nú skoðað með öryggissjónarmið í huga hvort betra sé að aflýsa leiknum. 
Belgíska karlalandsliðið er það besta í heimi í dag ef marka má styrkleikalista Alþjóða knattspyrnusambandsins, FIFA. 
Belgar tróna á toppi þess lista, en hann var síðast gefinn út 3. mars. 
Fótfráasti maður heims, Jamaíkumaðurinn Usain Bolt hefur nú tekið af allan vafa um að hann verði meðal keppenda á Ólympíuleikunum í Tókýó 2020. 
Þjálfari hans hafði gefið það sterklega í skyn, en nú hefur Bolt komið fram og sagt afdráttarlaust að hans síðustu Ólympíuleikar verði leikarnir í Ríó de Janeiro í sumar. 
„ Leikarnir í Ríó verða klárlega mínir síðustu Ólympíuleikar. 
Það yrði erfitt fyrir mig að halda mér á tánum og hafa hvatningu í fjögur ár í viðbót, þannig leikarnir í Ríó verða mínir síðustu, “ er haft eftir Bolt á AFP fréttaveitunni. 
Usain Bolt er sexfaldur Ólympíumeistari. 
Hann vann gullverðlaun í 100, 200 og 4x100 m hlaupum á Ólympíuleikunum í Peking 2008 og svo aftur í London 2012. 
Þá á Bolt heimsmetin í greinunum þremur. 
Heimsmet hans í 100 m hlaupi er 9,58 sekúndur, 19,19 sekúndur í 200 m hlaupi og 36,84 sekúndur í 4x100 m boðhlaupi með sveit Jamaíku. 
Bolt hafði í raun sagt fyrir nokkrum árum að hann ætlaði sér að keppa á Ólympíuleikunum í Ríó í ár og hætta svo líklega eftir heimsmeistaramótið í London á næsta ári, en það hefur hann þó aldrei staðfest. 
Bolt er fæddur 21. ágúst 1986 og verður því 30 ára síðar á þessu ári. 
Grótta hefur pálmann í höndunum í einvíginu gegn Fram í undanúrslitum Íslandsmóts kvenna í handbolta. 
Grótta hefur unnið tvo fyrstu leiki liðanna í undanúrslitunum en vinna þarf þrjá leiki til að komast í úrslit. 
Næsti leikur er á heimavelli Gróttu á Seltjarnarnesi og því er útlitið dökkt fyrir Framkonur. 
Stefán Arnarson þjálfari Fram notaðist þó ekki við neina gamla frasa þegar hann tók saman stöðuna í viðtali eftir leikinn í gær. 
„ Þetta er núna bara eins og maður sé á Hlemmi og ætli í Kópavoginn og maður missi af strætó og Anna og Kári vinki manni bara. 
Við þurfum að taka annan strætó en þau og svo er bara að sjá hvor vagninn kemur á undan á leiðarenda, “ sagði Stefán og átti þar við Kára Garðarsson þjálfara Gróttu og Önnu Úrsúlu Guðmundsdóttur leikmann liðsins. 
Grótta og Fram mætast næst á Seltjarnarnesi á miðvikudagskvöld klukkan 19.30 og verður leikurinn sýndur í beinni útsendingu á RÚV 2. 
Fjórði leikur Stjörnunnar og Hauka verður svo sýndur á RÚV 2 á föstudagskvöld. 
