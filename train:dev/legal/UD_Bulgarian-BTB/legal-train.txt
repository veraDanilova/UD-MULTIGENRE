Глава първа 
ОСНОВНИ НАЧАЛА 
България е република с парламентарно управление. 
Цялата държавна власт произтича от народа. 
Тя се осъществява от него непосредствено и чрез органите, предвидени в тази Конституция. 
Никоя част от народа, политическа партия или друга организация, държавна институция или отделна личност не може да си присвоява осъществяването на народния суверенитет. 
Република България е единна държава с местно самоуправление. 
Официалният език в републиката е българският. 
Република България е правова държава. 
Тя се управлява според Конституцията и законите на страната. 
Република България гарантира живота, достойнството и правата на личността и създава условия за свободно развитие на човека и на гражданското общество. 
Конституцията е върховен закон и другите закони не могат да й противоречат. 
Разпоредбите на Конституцията имат непосредствено действие. 
Те имат предимство пред тези норми на вътрешното законодателство, които им противоречат. 
Всички нормативни актове се публикуват. 
Всички граждани са равни пред закона. 
Не се допускат никакви ограничения на правата или привилегии, основани на раса, народност, етническа принадлежност, пол, произход, религия, образование, убеждения, политическа принадлежност, лично и обществено положение или имуществено състояние. 
Държавата отговоря за вреди, причинени от незаконни актове или действия на нейни органи и длъжностни лица. 
Въоръжените сили гарантират суверенитета, сигурността и независимостта на страната и защитават нейната териториална цялост. 
Изборите, националните и местните референдуми се произвеждат въз основа на общо, равно и пряко избирателно право с тайно гласуване. 
Политическият живот в Република България се основава върху принципа на политическия плурализъм. 
Нито една политическа партия или идеология не може да се обявява или утвърждава за държавна. 
Партиите съдействуват за формиране и изразяване на политическата воля на гражданите. 
Вероизповеданията са свободни. 
Религиозните институции са отделени от държавата. 
Традиционна религия в Република България е източноправославното вероизповедание. 
Религиозните общности и институции, както и верските убеждения не могат да се използват за политически цели. 
Семейството, майчинството и децата са под закрила на държавата и обществото. 
Република България осигурява опазването и възпроизводството на околната среда, поддържането и разнообразието на живата природа и разумното използване на природните богатства и ресурсите на страната. 
Трудът се гарантира и защитава от закона. 
Правото на собственост и на наследяване се гарантира и защитава от закона. 
Собствеността е частна и публична. 
Подземните богатства, крайбрежната плажна ивица, републиканските пътища, както и водите, горите и парковете с национално значение, природните и археологическите резервати, определени със закон, са изключителна държавна собственост. 
Държавата осъществява суверенни права върху континенталния шелф и в изключителната икономическа зона за проучване, разработване, използване, опазване и стопанисване на биологичните, минералните и енергийните ресурси на тези морски пространства. 
Държавата осъществява суверенни права върху радиочестотния спектър и позициите на геостационарната орбита, определени за Република България с международни споразумения. 
Със закон може да се установява държавен монопол върху железопътния транспорт, националните пощенски и далекосъобщителни мрежи, използването на ядрена енергия, производството на радиоактивни продукти, оръжие, взривни и биологично силно действащи вещества. 
Държавните имоти се стопанисват и управляват в интерес на гражданите и на обществото. 
Икономиката на Република България се основава на свободната стопанска инициатива. 
Инвестициите и стопанската дейност на български и чуждестранни граждани и юридически лица се закрилят от закона. 
Законът създава условия за коопериране и други форми на сдружаване на гражданите и юридическите лица за постигане на стопански и социален напредък. 
Държавата създава условия за балансирано развитие на отделните райони на страната и подпомага териториалните органи и дейности чрез финансовата, кредитната и инвестиционната политика. 
Чужденците и чуждестранните юридически лица не могат да придобиват право на собственост върху земя освен при наследяване по закон. 
В този случай те следва да прехвърлят собствеността си. 
При определени със закон условия чужденците и чуждестранните юридически лица могат да придобиват право на ползване, право на строеж и други вещни права. 
Държавата създава условия за свободно развитие на науката, образованието и изкуствата и ги подпомага. 
Тя се грижи за опазване на националното историческо и културно наследство. 
Външната политика на Република България се осъществява в съответствие с принципите и нормите на международното право. 
Основни цели на външната политика на Република България са националната сигурност и независимостта на страната, благоденствието и основните права и свободи на българските граждани, както и съдействието за установяване на справедлив международен ред. 
Глава втора 
Български гражданин е всеки, на когото поне единият родител е български гражданин, или който е роден на територията на Република България, ако не придобива друго гражданство по произход. 
Лицата от български произход придобиват българско гражданство по облекчен ред. 
Български гражданин по рождение не може да бъде лишен от българско гражданство. 
Българските граждани, пребиваващи в чужбина, са под закрилата на Република България. 
Условията и редът за придобиване, запазване и загубване на българското гражданство се определят със закон. 
Гражданите на Република България, където и да се намират, имат всички права и задължения по тази Конституция. 
Чужденците, които пребивават в Република България, имат всички права и задължения по тази Конституция с изключение на правата и задълженията, за които Конституцията и законите изискват българско гражданство. 
Република България дава убежище на чужденци, преследвани заради техните убеждения или дейност в защита на международно признати права и свободи. 
Условията и редът за даване на убежище се уреждат със закон. 
Всеки има право на живот. 
Никой не може да бъде подлаган на медицински, научни или други опити без неговото доброволно писмено съгласие. 
Всеки има право на лична свобода и неприкосновеност. 
В срок от 24 часа от задържането органът на съдебната власт се произнася по неговата законосъобразност. 
Всеки има право на адвокатска защита от момента на задържането му или на привличането му като обвиняем. 
Всеки има право да се среща насаме с лицето, което го защитава. 
Тайната на техните съобщения е неприкосновена. 
Обвиняемият се смята за невинен до установяване на противното с влязла в сила присъда. 
На лишените от свобода се създават условия за осъществяване на основните им права, които не са ограничени от действието на присъдата. 
Наказанието лишаване от свобода се изпълнява единствено в местата, определени със закон. 
Всеки има право на защита срещу незаконна намеса в личния и семейния му живот и срещу посегателство върху неговата чест, достойнство и добро име. 
Жилището е неприкосновено. 
Без съгласието на обитателя му никой не може да влиза или да остава в него освен в случаите, изрично посочени в закона. 
Свободата и тайната на кореспонденцията и на другите съобщения са неприкосновени. 
Изключения от това правило се допускат само с разрешение на съдебната власт, когато това се налага за разкриване или предотвратяване на тежки престъпления. 
Това право може да се ограничава само със закон, за защита на националната сигурност, народното здраве и правата и свободите на други граждани. 
Всеки български гражданин има право да се завръща в страната. 
Изучаването и ползването на българския език е право и задължение на българските граждани. 
Свободата на съвестта, свободата на мисълта и изборът на вероизповедание и на религиозни или атеистични възгледи са ненакърними. 
Държавата съдейства за поддържане на търпимост и уважение между вярващите от различните вероизповедания, както и между вярващи и невярващи. 
Печатът и другите средства за масова информация са свободни и не подлежат на цензура. 
Спирането и конфискацията на печатно издание или на друг носител на информация се допускат само въз основа на акт на съдебната власт, когато се накърняват добрите нрави или се съдържат призиви за насилствена промяна на конституционно установения ред, за извършване на престъпление или за насилие над личността. 
Ако в срок от 24 часа не последва конфискация, спирането преустановява действието си. 
Всеки има право да търси, получава и разпространява информация. 
Организацията и редът за произвеждане на избори и референдуми се определят със закон. 
Гражданите имат право да се събират мирно и без оръжие на събрания и манифестации. 
Гражданите могат свободно да се сдружават. 
Забраняват се организации, чиято дейност е насочена срещу суверенитета, териториалната цялост на страната и единството на нацията, към разпалване на расова, национална, етническа или религиозна вражда, към нарушаване на правата и свободите на гражданите, както и организации, които създават тайни или военизирани структури, или се стремят да постигнат целите си чрез насилие. 
Законът определя организациите, които подлежат на регистрация, реда за тяхното прекратяване, както и взаимоотношенията им с държавата. 
Гражданите имат право на жалби, предложения и петиции до държавните органи. 
Бракът е доброволен съюз между мъж и жена. 
Законен е само гражданският брак. 
Съпрузите имат равни права и задължения в брака и семейството. 
Формата на брака, условията и редът за неговото сключване и прекратяване, личните и имуществените отношения между съпрузите се уреждат със закон. 
Децата, останали без грижата на близките си, се намират под особената закрила на държавата и обществото. 
Условията и редът за ограничаване или отнемане на родителските права се определят със закон. 
Гражданите имат право на труд. 
Държавата се грижи за създаване на условия за осъществяване на това право. 
Държавата създава условия за осъществяване на правото на труд на лицата с физически и психически увреждания. 
Всеки гражданин свободно избира своята професия и място на работа. 
Никой не може да бъде заставян да извършва принудителен труд. 
Глава трета 
Народното събрание се състои от 240 народни представители. 
Народното събрание се избира за срок от четири години. 
Кандидатите за народни представители, които заемат държавна служба, прекъсват изпълнението й след регистрацията си. 
Обвързването със задължителен мандат е недействително. 
Народните представители не могат да изпълняват друга държавна служба или да извършват дейност, която според закона е несъвместима с положението на народен представител. 
Народен представител, избран за министър, прекъсва пълномощията си за времето, през което е министър. 
В този случай той се замества по определен от закона ред. 
Народните представители не носят наказателна отговорност за изказаните от тях мнения и за гласуванията си в Народното събрание. 
Народните представители получават възнаграждение, чийто размер се определя от Народното събрание. 
Ако в посочения срок президентът не свика Народното събрание, то се свиква от една пета от народните представители. 
Първото заседание на Народното събрание се открива от най-възрастния присъстващ народен представител. 
На първото заседание народните представители полагат следната клетва: 
Заклех се. 
На същото заседание на Народното събрание се избират председател и заместник-председатели. 
Заместник-председателите на Народното събрание подпомагат председателя и осъществяват възложените им от него дейности. 
Временни комисии се избират за проучвания и анкети. 
Народното събрание може да заседава и приема своите актове, когато присъстват повече от половината народни представители. 
Народното събрание приема законите и другите актове с мнозинство повече от половината от присъстващите народни представители, освен когато Конституцията изисква друго мнозинство. 
По изключение Народното събрание може да реши отделни заседания да бъдат закрити. 
По тяхно искане те се изслушват с предимство. 
Народното събрание приема закони, решения, декларации и обръщения. 
Законите и решенията на Народното събрание са задължителни за всички държавни органи, организациите и гражданите. 
Право на законодателна инициатива имат всеки народен представител и Министерският съвет. 
Законопроектът за държавния бюджет се изготвя и внася от Министерския съвет. 
Законите се обсъждат и приемат с две гласувания, които се извършват на отделни заседания. 
По изключение Народното събрание може да реши двете гласувания да се извършат в едно заседание. 
Предложението е прието, когато за него са гласували повече от половината от всички народни представители. 
Когато Народното събрание гласува недоверие на министър-председателя или на Министерския съвет, министър-председателят подава оставката на правителството. 
Когато Народното събрание отхвърли предложението за гласуване на недоверие на Министерския съвет, ново предложение за недоверие на същото основание не може да бъде направено в следващите шест месеца. 
По предложение на една пета от народните представители по питането стават разисквания и се приема решение. 
Народното събрание избира Сметна палата, която осъществява контрол за изпълнението на бюджета. 
Организацията, правомощията и редът за дейност на Сметната палата се уреждат със закон. 
В срока по чл. 88, ал. 3 президентът може мотивирано да върне закона в Народното събрание за ново обсъждане, което не може да му бъде отказано. 
Народното събрание приема повторно закона с мнозинство повече от половината от всички народни представители. 
Повторно приетият от Народното събрание закон се обнародва от президента в 7-дневен срок от получаването му. 
В изпълнение на своите правомощия президентът издава укази, отправя обръщения и послания. 
Конституционният съд разглежда обвинението срещу президента или вицепрезидента в едномесечен срок от внасянето на обвинението. 
Ако бъде установено, че президентът или вицепрезидентът са извършили държавна измяна или са нарушили Конституцията, пълномощията им се прекратяват. 
Президентът може да възлага на вицепрезидента правомощията си по чл. 98, т. 7, 9, 10 и 11. 
Глава пета 
МИНИСТЕРСКИ СЪВЕТ 
Министерският съвет ръководи и осъществява вътрешната и външната политика на страната в съответствие с Конституцията и законите. 
Министерският съвет осигурява обществения ред и националната сигурност и осъществява общото ръководство на държавната администрация и на въоръжените сили. 
Министерският съвет ръководи изпълнението на държавния бюджет; организира стопанисването на държавното имущество; сключва, утвърждава и денонсира международни договори в случаите, предвидени в закона. 
Министерският съвет отменя незаконосъобразните или неправилните актове на министрите. 
Министрите ръководят отделни министерства освен ако Народното събрание реши друго. 
Те носят отговорност за своите действия. 
Членовете на Министерския съвет полагат пред Народното събрание клетвата по чл. 76, ал. 2. 
Членове на Министерския съвет могат да бъдат само български граждани, които отговарят на условията за избиране на народни представители. 
Министерският съвет подава оставка пред новоизбраното Народно събрание. 
В случаите по предходните алинеи Министерският съвет изпълнява функциите си до избирането на нов Министерски съвет. 
Министерският съвет може да поиска Народното събрание да му гласува доверие по цялостната политика, по програмата или по конкретен повод. 
Решението се приема с мнозинство повече от половината от присъстващите народни представители. 
Когато Министерският съвет не получи исканото доверие, министър-председателят подава оставката на правителството. 
Членовете на Министерския съвет не могат да заемат длъжности и да извършват дейности, които са несъвместими с положението на народен представител. 
Народното събрание може да определя и други длъжности и дейности, които членовете на Министерския съвет не могат да заемат или извършват. 
Въз основа и в изпълнение на законите Министерският съвет приема постановления, разпореждания и решения. 
Държавните служители са изпълнители на волята и интересите на нацията. 
Глава девета 
ИЗМЕНЕНИЕ И ДОПЪЛНЕНИЕ НА КОНСТИТУЦИЯТА. 
ПРИЕМАНЕ НА НОВА КОНСТИТУЦИЯ 
Правото на инициатива за изменение и допълнение на Конституцията принадлежи на една четвърт от народните представители и на президента. 
Предложението се разглежда от Народното събрание не по-рано от един месец и не по-късно от три месеца след постъпването му. 
Народното събрание приема закон за изменение или допълнение на Конституцията с мнозинство три четвърти от всички народни представители на три гласувания в различни дни. 
Законът за изменение и допълнение на Конституцията се подписва и се обнародва от председателя на Народното събрание в "Държавен вестник" в седемдневен срок от приемането му. 
Президентът насрочва избори за Велико Народно събрание в тримесечен срок от решението на Народното събрание. 
С произвеждането на избори за Велико Народно събрание пълномощията на Народното събрание се прекратяват. 
Великото Народно събрание приема решение по внесените проекти с мнозинство две трети от всички народни представители на три гласувания в различни дни. 
Великото Народно събрание решава само тези въпроси от Конституцията, за които е избрано. 
В неотложни случаи Великото Народно събрание изпълнява функциите и на Народно събрание. 
В този случай президентът насрочва избори по реда, определен със закон. 
Актовете на Великото Народно събрание се подписват и обнародват от неговия председател в седемдневен срок от приемането им. 
Глава десета 
На държавния печат е изобразен гербът на Република България. 
Редът, по който се полага държавният печат и се издига националното знаме, се определя със закон. 
Химн на Република България е песента "Мила Родино". 
Столица на Република България е град София. 
