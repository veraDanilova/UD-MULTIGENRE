نەشپۈت بەش يىلدا، ئۆرۈك تۆت يىلدا مېۋە بېرىدۇ دېگەننى ئاڭلىمىغانمىدىڭ؟ 
سەن شۇ چاققىچە سەۋر قىلىپ تۇرالامسەن؟ 
مايمۇن بىردەم ئويلاپ بېقىپ دەپتۇ: 
- شۇنداقمۇ؟ ھەي، بەش يىل بەك ئۇزاق ئىكەن، مەن ساقلاپ تۇرالمايمەن. 
نەشپۈت كۆچىتىنى يۇلىۋېتىپ ئۆرۈك كۆچىتى تىكىپتۇ. 
كۆچەت ئوبدان كۆكلەۋاتقاندا، بىر كاككۈك ئۇچۇپ كېلىپ دەپتۇ: 
- كاككۇك – كاككۇك! مايمۇن ئاكا، مايمۇن ئاكا، ئەمدى ئۆرۈك كۆچىتى تىكىۋاپسەنغۇ! 
ئۆرۈك تۆت يىلدا، شاپتۇل ئۈچ يىللدا مېۋىگە كىرىدۇ دېگەن گەپ بار. 
سەن شۇ چاققىچە تاقەت قىلىپ تۇرالامسەن!. 
مايمۇن بىردەم ئويلىنىپ بېقىپ دەپتۇ: 
- شۇنداقمۇ؟ ھەي، تۆت يىل بەك ئۇزاق ئىكەن، مەن ساقلاپ تۇرالمايمەن. 
ئۆرۈك كۆچىتىنى يۇلىۋېتىپ شاپتۇل كۆچىتى تىكىپتۇ. 
شاپتۇل كۆچىتى تازا ئاينىۋاتقاندا، بىر ھۆپۈپ ئۇچۇپ كېلىپ دەپتۇ. 
_ ھۆپۈ - پۈپ! مايمۇن ئاكا، مايمۇن ئاكا، تازا قىزىق ئىش قىپسەنغۇ! 
شاپتۇل تۆت يىلدا، گىلاس ئۈچ يىلدا مېۋىگە كىرىدۇ دېگەن گەپ بار. 
سەن شۇ چاققىچە چىداپ تۇرالامسەن. 
مايمۇن بۇ گەپنى ئاڭلاپلا دەپتۇ: 
_ - ۋاي – ۋۇي، ئۈچ يىل دېگەن بەك ئۇزاق دېگنە! 
مەن ھەرگىز ساقلاپ تۇرالمىغىدەكمەن! 
شاپتۇل كۆچىتىنى يۇلىۋېتىپ، گىلاس كۆچىتى تىكىپتۇ. 
مايمۇن ئۇنى يۇلۇپ، بۇنى تىكىپ، بۇنى تىكىپ، ئۇنى يۇلۇپ يىللارنى ئۆتكۈزۈپتۇ. 
ئەمما بىر تۈپ كۆچەتنىمۇ ئەي قىلالماپتۇ. 
بىر كۈنى، قەيسەر دادىسى بىلەن تاغقا چىقتى. 
ئۇلار تاغ قاپتىلىغا كىرگەندە، گىئولوگنىڭ يوغان تاشقا تىكىلىپ قاراپ تۇرغىنىنى كۆردى. 
- تاغا، نېمە قىلىۋاتىسىز؟ - دەپ سورىدى قەيسەر قىزىقسىنغان ھالدا. 
- «كىتاب» كۆرۈۋاتىمەن. 
- كىتاب كۆرۈۋاتىمەن؟ 
قېنى ئۇ كىتاب؟! 
- شا كىچىك، مۇشۇ تاشنىڭ ئۆزى بىر كىتاب! 
ئۇنىڭ قەۋەت - قەۋەتلىرى كىتاب ۋاراقلىرى، ئۆزى قېلىن كىتابقا ئوخشاپ تۇرمامدۇ. 
گېئولوگنىڭ سۆزلىرى قەيسەرگە بەك قىزىق تۇيۇلدى. 
- بوپتۇ، شۇنداقمۇ دەيلى، ئەمما ئۇنىڭ ئۈستىدە خەت يوققۇ؟ 
- نېمىشقا يوق ئىكەن؟ 
ماۋۇ ئىزلارنى يامغۇر تامچىلىرى قالدۇرغان، 
ئۇلارنى يامغۇر ئىزى دەيمىز. 
ماۋۇ ئىزلار دولقۇنلارنڭ ئۇزاق يىللار ئۇرۇلۇشىدىن ھاسىل بولغان، 
ئۇلار دولقۇن ئىزى، دېيىلىدۇ. 
مانا بۇلارغا قارا، 
يالتىراپ تۇرغان بۇ نەرسىلەر تاغ جىنىسلىرى. 
بۇلارنىڭ ھەممىسى بۇ تاش كىتابنىڭ خەتلىرى ھېسابلىنىدۇ. 
- ئەمسە، بۇنىڭدا رەسىملەرمۇ بارمۇ؟ - دەپ سورىدى قەيسەر تېخىمۇ قىزىقىپ. 
- بولمامدىكىن! قارا، بۇ يەردە يوپۇرماق بار ئىكەن، 
مانا بۇ يەردە قۇلۇلىنىڭ، ئاۋۇ يەردە تېخى بىر كىچىك بېلىقنىڭ رەسىمىمۇ بار ئىكەن! 
قەيسەر گېئولوگنىڭ كۆرسەتكەنلىرىگە قاراپ ئىختىيارسىز توۋلىۋەتتى: 
- راست - راستىنلا رەسىملەر بار ئىكەن. 
- نۇرغۇن يىللار ئىلگىرى بۇ يەر بۈك - باراقسان دەرەخلەر بىلەن قاپلانغان قۇرۇقلۇق ئىكەن. 
كېيىن قۇرۇقلۇق چۆكۈپ كېتىپ، بۇ يەر دېڭىزغا ئايلانغان. 
يەنە تۈمەن مىڭ يىللاردىن كېيىن دېڭىز ئاستىنىڭ ئاستا - ئاستا كۆتۈرۈلۈشى بىلەن، بۇ يەر بىز تۇرۇۋاتقان ئېگىز تاغقا ئايلانغان. 
- بۇنى قانداق بىلدىڭىز؟ - دەپ سورىدى قەيسەر ھەيران بولۇپ. 
- مۇشۇ كىتابنى ئوقۇپچۇ! 
ئۇنى ئوقۇشنى بىلسەڭ، مەن ئېيتقانلارنىلا ئەمەس، يەنە قەيەردە كۆمۈر، قەيەردە تۆمۈر كېنى بار... دېگەنلەرنى بىلەلەيسەن. ئۇ دېگەن زور بايلىقنىڭ ئاچقۇچى! 
قەيسەر تاش كىتابنى ئوقۇيالايدىغان بۇ كىشىگە ھۆرمەت نەزىرى بىلەن قارىدى ۋە ئۆز - ئۆزىگە دېدى: 
- بۇ بەك قىزىقارلىق ئىش ئىكەن، 
چوڭ بولغاندا چوقۇم بۇنىڭدىنمۇ چوڭ كىتابلارنى ئوقۇيالايدىغان ئادەم بولىمەن. 
قۇياش، ئاي ۋە يۇلتۇزلار، شامال، چاقماق ۋە بۇلۇتلار، تاغ، دەريا ۋە دېڭىزلار، دەل - دەرەخ ۋە گۈل - گىياھلار، ئۇچار قۇش ھاشارەت ۋە بېلىقلار... نى قوينىغا ئالغان تەبىئەت بىر رەڭدار رەسىملەر توپلىمى. 
شۇنداقلا، ئۇ ئوقۇسا - ئوقۇسا تۈگىمەيدىغان بىر قامۇستۇر. 
تەبىئەت قوينىغا قەدەم قويسىڭىز، نۇرغۇن خۇشاللىقلارغا ئېرىشەلەيسىز، سىرلارنى بايقىيالايسىز. 
بۇرۇنىسىدا، تارىم دەرياسى بويىدىكى گۈزەل بوستانلىقتا بىر جۈپ ئەر - خۇتۇن ئۆتكەنىكەن. 
ئەرنىڭ ئىسمى توغرۇل، ئايالنىڭ ئسمى ئايتۇغدى ئىكەن. 
كۈنتۇغدى ئىسىملىك بىر قىزى بار ئىكەن. 
كۈنتۇغدى گۈلگە ئامراق ئىكەن، 
شۇڭا دادىسى ھويلىغا خىلمۇخىل گۈللەرنى تېرىپتۇ. 
ئۇزاق ئۆتمەي، گۈللەر ئۈنۈپ چىقىپتۇ ۋە كۈنسېرى بوي تارتىپتۇ. 
كۈنتۇغدى ھەر كۈنى ئەتىگەن تۇرۇپ گۈللەرنى پەرۋىش قىپتۇ. 
يەنە بىر مەزگىل ئۆتكەندىن كېيىن رەڭمۇرەڭ گۈللەر ئېچىلىپ، ھويلا گۈلزارلىققا ئايلىنىپتۇ، 
ۋۇ باڭگو پاخورنىڭ ئېلىمىزگە زىيارەتكە كەلگەنلىكى ھەم شاڭخەي دۇنياۋى كۆرگەزمىسى سلوۋېنىيە دۆلەت سارىيى كۈنى پائالىيىتىگە قاتناشقانلىقىنى قىزغىن قارشى ئالىدىغانلىقىنى بىلدۈردى. 
2010 - يىللىق باھا بويىچە ھېسابلىغاندا، 2015 - يىلىغا بارغاندا ئىچكى ئىشلەپچىقىرىش ئومۇمىي قىممىتى 55 تىرىليون يۈەندىن ئېشىپ كېتىدۇ. 
بۇنىڭ بىلەن جۇڭگو ھەربىي مۇسابىقىدىكى 5 تۈردە ئەڭ كۆپ چىمپيون بولغان دۆلەتكە ئايلاندى. 
ئىگىلىنىشچە، ھايتىدىكى جۇڭگو مەبلىغىدە قۇرۇلغان ئاپپاراتلاردىكى 18 جۇڭگو پۇقراسىنىڭ ھەممىسى تېن ئامان ئىكەن. 
ۋەقە يۈز بەرگەندىن كېيىن خەينەن ئۆلكىلىك پارتكوم، ئۆلكىلىك ھۆكۈمەت دەرھال كۈچ تەشكىللەپ تۇرۇپ قالغان خادىملارنى قۇتقۇزدى. 
ھەمدە دۇنيا يەرمەنكسىىنى نازارەت قىلىپ باشقۇرۇش مۇلازىمەت مەركىزى تەسس قىلىپ، دۇنيا يەرمەنكىسىگە قويۇلىدىغان بۇيۇملارغا تاموژنىدىن ئۆتكۈزۈش رەسمىيىتىنى بىر تۇتاش بېجىرىپ بەردى. 
يۇقىرى تېمپىراتۇرا توك ئىشلىتىش بېسىمىنى ئاشۇردى، دۆلەت ئېلېكتر تورىدىكى ئۆلكە دەرىجىلىك 14 ئېلېكتر تورىدا توك ئىشلىتىش يۇقىرى قىممىتى يارىتىلدى. 
ئۇ مۇنۇلارنى تەكىتلىدى: "يېڭى ۋەزىيەت ئاستىدا قىسىم - پارتىيە قۇرۇلۇشىنى تېخىمۇ كۈچەيتىش ۋە ياخشىلاش پارتىيە قۇرۇلۇشىدىكى يېڭى ئۇلۇغۋار قۇرۇلۇشىنى ئىلگىرى سۈرۈشنىڭ مۇھىم تەركىبى قىسمى، ئارمىيە قۇرۇلۇشى تەرەققىيات ئومۇمىيلىقىغا مۇناسىۋەتلىك مۇھىم سىياسى ۋەزىپە". 
بۇلتۇر 6-، 7- ئايلاردا فۇجيەن ئۆلكىسىدە قارا يامغۇر يېغىپ، كەلكۈن ۋە لاي–لايقا ئېقىنى كېلىپ قىسمەن رايونلاردا ئېغىر ئاپەت يۈز بەردى. 
يۇرتداشلار مەيلى كۈندۈزى ياكى كېچىسى بولسۇن، ئىشى بولسىلا، ھەر ۋاقىت ئۇنىڭ ئۆيىگە بارىدۇ. 
پارتىيە ۋە دۆلەت شىزاڭ مەدەنىيىتىنى قوغداش ۋە تەرەققىي قىلدۇرۇشقا ئىزچىل ئەھمىيەت بەرمەكتە. 
بىر تۈركۈم ئىلمىي تەرەققىياتقا كاپالەتلىك قىلىپ ئۇنى ئىلگىرى سۈرىدىغان تۈزۈلمە، مېخانىزىملارنى مۇكەممەللەشتۈرۈپ، ياخشى تەجرىبىلەرنى يەكۈنلەپ، ئۆگىنىشنى ئەمەلىيلەشتۈرۈش پائالىيىتىنىڭ تەرتىپلىك، كۈچلۈك، ئۈنۈملىك بولۇشىغا كاپالەتلىك قىلدى. 
پايدا تەڭ بولغانلىقتىن بۇ دىلودا تېلېگراف قوشۇمچە كەسپى بىلەن تەمىنلىگۈچى كۆز-قۇلاق بولغۇچىنىڭ رولىنى ئويناپ، تەكشۈرۈش توغرىسىدىكى ئۇچۇرغا ئېرىشكەن ھامان ئالدى بىلەن ئېلان ۋاكالەتچىسىنى خەۋەرلەندۈرگەن. 
شۇ تاپتا بالىلارنى دەپ بىز ئالتە جان خوككايدوغا ئىش ئىزدەپ كېتىۋاتىمىز. 
_ بايا دېگەنلىرىڭىز راست بولسا، سىزگە بىر تەكلىپ بېرەي. 
خوجايىنىم خاكوداتېدا كاتتا باي، چوڭ بىر شىركەتنىڭ باش دىرېكتورى. 
ئەمما، يېشى 40تىن ئاشقان بولسىمۇ، تېخى پەرزەنت يۈزى كۆرۈپ باقمىدى. 
شۇڭا خانىم مېنى: بالىلىرىدىن بىرەرىنى بالا قىلىۋېلىشىمغا بېرەمدىكىن، سوراپ باق، دەپ ئەۋەتتى. 
ئۇنىڭ ئۆيىگە بارغان بالا ياخشى كۈن كۆرۈپلا قالماي، يەنە غوجىدارنىڭ مال-دۇنياسىغىمۇ ۋارىس بولالايدۇ تېخى. 
ئۇنىڭدىن باشقا، خانىم سىلەرگە يۈز سوم پۇل بېرىپ رەھمەت ئېيىتماقچى. 
_ بۇغۇ بەلەن گەپ ئىكەن. 
- دادا شۇنداق دېگىنى بىلەن چىرايىدىن مۇڭ-زار چىقىپ تۇراتتى، 
ئۇيان ئويلاپ، بۇيان ئويلاپ، ئاخىرى كۈتكۈچى ئايالغا، _ بۇ ئشنى بالىلارنىڭ ئاپىسى بىلەن مەسلىھەتلىشىپ ئاندىن بىر نېمە دەي، _ دېدى. 
كەچتە پاراخۇت ساگامى-ناداغا يېتىپ كەلگەندە، ئۇ ئەر بىلەن خوتۇنى بالىلارنىڭ چوڭىنى يېتىلەپ ئېسىلزادە خانىمنىڭ قېشىغا كىردى ۋە: _ ئەمىسە، بۇ ئوغلىمىزنى ئېپقالسىلا! _ دېدى. 
ئۇلار نېرى-بېرى دېيىشمەيلا باشتا دېيشكىنى بويىچە پۈتۈشتى. 
ئېسىلزادە خانىم ئۇلارغا يۈز سوم بەردى. 
ئايرىلىدىغان چاغدا، بالىنىڭ ئاتا-ئانىسى قىيالمىغىنىدىن كۆزلىرىگە ياش ئېلىشقىنىچە ئېسىلزادە خانىمنىڭ قېشىدىن چىقىشتى. 
بىراق، ئەتىسى ئەتىگەندە پاراخوت بوسو-خانتو يېرىم ئارىلىنى ئايلىنىپ ئۆتۈۋاتقاندا، ئۇ ئەر نېمىشقىدۇر بەش ياشلىق ئوتتۇرانچى ئوغلىنى يېتىلىگىنىچە، كۆڭلى يېرىم ھالدا ئېسىلزادە خانىمنىڭ قېشىغا كىرىپ كەلدى. 
ئاخشام ناھايىتى ئۇزاق ئويلاپ كەتتۇق، _ دېدى ئۇ، 
نېمىلا قىلغان بىلەن ئوغۇللارنىڭ چوڭى ئەمەسمۇ. 
ھەر قانچە نامرات بولساقمۇ، چىرىغىمىزنى ياندۇرىدىغانغا شۇ بولمىسا بولمايدىكەن. 
ئۇنىڭ ئۈستىگە، چوڭ ئوغلىمىزنى خەققە بېرىۋەتسەك بولمىغۇدەك. 
ماقۇل كۆرسىلە، ئوتتۇرانچى ئوغلىمىزنى بېرىپ، چوڭىنى قايتۇرۇۋالساق. 
_ بوپتۇ، بوپتۇ! _ دېدى غوجىدار خانىم خۇشاللىق بىلەن. 
بىراق، شۇ كۈنى كەچقۇرۇن بالىلارنىڭ ئاپىسى ئۈچ ياشلىق قىزىنى يېتىلەپ كىرىپ، تولىمۇ ئوڭايسىزلانغان ھالدا دېدى: 
_ ئۆزلىرىگە نېمە دېيىشىمنى بىلەلمەيۋاتىمەن. 
ئەتىگەندە ئۆزلىرىگە ئەكىرىپ بەرگەن ئوغلۇم قاش-كۆزلىرىدىن تارتىپ گەپ-سۆزلىرىگىچە قېينائانامنىڭ قۇيۇپ قويغان ئۆزىلا. 
كۆڭلۈمدىكىنى دېسەم، ئۇنى بېرىۋەتسەم، قېينانامنى تاشلىۋەتكەندەك بولۇپ قالىدىكەنمەن، 
ئېرىمغىمۇ يۈز كېلەلمەيدىكەنمەن. 
ئۇنىڭ ئۈستىگە، ئۇ بەش ياشتا، 
ئەس كىرىپ قالدى، 
ئۇنىڭغا بەكلا ئىچىم ئاغرىپ قالدى. 
شۇڭا، قىزىمنى ئېلىپ قېلىپ، ئوغلۇمنى بېرىۋەتكەن بولسىلا. 
غوجىدار خانىم قىزنىڭ گېپىنى ئاڭلاپ، سەل باشقىچە بولۇپ قالدى. 
بىراق، ئاپىسىنىڭ بىچارە تۇرقىنى كۆرۈپ، ماقۇل دېمەكتىن باشقا چارە تاپالمىدى. 
ئىش شۇنىڭ بىلەنلا تۈگىمىدى. 
ئەتىسى چۈشتە پاراخوت خوككايدوغا يېتىپ باراي دەپ قالغاندا، ئەر-خوتۇن ئىككىيلەن بىرگە ئېسىلزادە خانىمنىڭ قېشىغا كىرىپ كەلدى ۋە غوجىدار خانىمغا نېمە دېيىشىنى بىلەلمەي، ئۈن سېلىپ يىغلاپ كېتىشتى. 
_ ۋوي، نېمە بولدۇڭلار؟ _ غوجىدار خانىم دەرھال ئۇلاردىن سورىدى. 
_ زادىلا چىدىيالمىدۇق، _ ئەر-خوتۇن ئىككىيلەن شۇنداق دەپلا يەنە يىغلاپ تۇرۇپ مۇنۇلارنى دېدى: 
_ ئەسلىدىغۇ مۇنداق كەم ئەقىللىق قىلمىساق بوپتىكەن. 
ئاخشام ئىككىمىز مەسلىھەتنى پىشۇرۇپ، ئەمدى گېپىمىزدىن يېنىۋالمايمىز، 
قىزىمىزنىڭ مېھرىدىن كەچكىنىمىز كەچكەن، دېيىشكەنىدۇق. 
بىراق، ئۇ بەكلا كىچىك، نېرى–بېرى ئويلاپ، ئەنسىرەپ، كېچىچە كىرپىك قاقمىدۇق. 
ھېچ ئىش ئۇقمايدىغان كىچىككىنە بىر بالىنى خەققە بېرىۋەتسەك، ھەتتا مەن ئۆزۈمنىمۇ سەن نېمىدېگەن تاش يۈرەك دادا–ھە، دەپ ئويلاپ قالىدىكەنمەن. 
ئۆزلىرى بەرگەن پۇلنى تولۇقى بىلەن ئېلىۋېلىپ، قىزىمىزنى قايتۇرۇپ بەرسىلە بوپتىكەن. 
بىر ئائىلىدىكى ئالتىمىز ئاچلىقتىن ئۆلسەكمۇ ئۆلەيلى دېدۇقكى، بىر بالىمىزنىمۇ تاشلىۋەتكۈمىز كەلمىدى. 
بۇ سۆزنى ئاڭلاپ خانىمنىڭمۇ كۆڭلى بۇزۇلدى. 
_ ھەممىگە مەن ئەيىبلىك، _ دېدى ئۇ كۆزلىرىگە ياش ئالغىنىچە، 
_ كۆڭلۈمدىكىنى دېسەم، گەرچە بالا يۈزى كۆرمىگەن بولساممۇ، ئاتا-ئانا ئىككىڭلارنىڭ كۆڭلىنى تولۇق چۈشىنىمەن ھەمدە سىلەرگە تولىمۇ مەستلىكىم كېلىدۇ. 
بوپتۇ، قىزىڭلارنى قايتۇرۇپ بەرسەم بېرەي. 
پۇلغا كەلسەك، ئۇنىمۇ ئېلىڭلار. 
سىلەرنىڭ ئاتا-ئانىلىق مېھرىڭلارغا بولغان مىننەتدارلىقىم بولۇپ قالسۇن. 
شۇنداق قىلىپ، بىر ئائىلدىكى ئالتەيلەن يەنە جەم بولۇشتى. 
_ ئۇ نېمىنىڭ ئاۋازى؟ _ سورىدى چوكان. 
ھارۋىكەش چۆچۈدى. 
چوكاننىڭ ئېرى جاۋاپ بەرمەستىن پۈتۈن زېھنى بىلەن ئاۋازنى ئاڭلىماقتا. 
ناھايتى مودا ياسانغان ياش چوكان، قاپقارا مايلانغان بۈدۈر چېچىغا، يۈز-كۆزلىرىگە توپىلىق يولنىڭ ئاچچىق شور توپىسىنىڭ قونۇۋېلىشىدىن ئەنسىرەپ، پۈتۈنلەي ئورىۋالغىنىچە، ئېرىدىن ماي تارتىپ ئولتۇراتتى. 
ئات ھارۋىسى ئېگىز-پەس توپىلىق يولدا قوپال تەۋرىتىلگەن بۆشۈكتەك چايقىلىپ ماڭماقتا. 
ئۇنىڭ ئېرى ھەربىي ئىدى. 
ئۇلار توي قىلغاندىن بېرى، ئۇ ئېرىنىڭ يۇرتى تۈگۈل، ئاتا–ئانىسىنىمۇ كۆرۈپ باقمىغان بولۇپ، مانا ھازىر تۇنجى قېتىم كېلىشى ئىدى. 
ئۇلار ئاپتوبۇستىن چۈشۈپ ئات ھارۋىسىغا كىرا قىلىپ يولغا چىققاندا، ئوڭغۇل-دوڭغۇل توپىلىق يول، ئۇنىڭدىن كۆتۇرۈلگەن قويۇق چاڭ-توپا، يول بويىدىكى كۈز ئاپتىپىدا سارغىيىپ پىشقان قاتار جىگدىلەرنى ھېسابقا ئالمىغاندا، بىپايان شورلۇق، قاقاس تۈزلەڭنى كۆرۈپ، ياش چوكاننىڭ ئەرۋاھى ئۇچۇپ، ئۆزىنى چۈمكىۋالغانىدى. 
_ ۋاي-ۋۇي، ماۋۇ توپىلارنى، نېمىدىگەن بېزەپ يول، نېمىدىگەن تولا توپا بۇ، توپىغا كۆمۈلۈپلا كېتىدىغان بولدى كىشى. 
ماۋۇ گىياھسىز قاقاسلىقنى كۆرۈڭ. 
ۋوي سادىق، يۇرتۇڭ مۇشۇنداق قاقاسلىق دېگىنە، 
ۋاي بىچارىلەرەي، بۇنداق يەردە قانداق جان باقىدۇ كىشلەر، 
مۇشۇنچىلا يەردە ھېچ نەرسە بولمىسا. 
ھارۋىكەشنىڭ جۇدۇنى تۇتتى. 
سادىق ئايالىغا ئالىيىپ قويۇۋىدى، سۆزلەشتىن توختىدى. 
ھارۋا قوپال سىلكىسىمۇ، يىراقتا قارىيىپ كۆرۈنۈپ تۇرغان دەرەخلىك يېزىدىن بوش ئاڭلىنىۋاتقان قوڭغۇراق ئاۋازىنى سادىق پۈتۈن دىققىتى بىلەن ئاڭلاۋاتاتتى. 
ئۇنىڭ پۈتۈن ئەس-يادى ئاشۇ ئاۋازدا قالغانىدى. 
ھارۋىكەشمۇ سادىقنى يىراقتىن بوش ئاڭلىنىۋاتقان ئاشۇ ئاۋازنى ئاڭلىيالماي قالمىسۇن دېگەندەك ئاتنى ئىلگىرىكىدەك ۋارقىراپ-جارقىراپ ھەيدەشتىن، ئۈنسىز ھالدا ئانچە-مۇنچە قامچىلاپ ھەيدەشكە ئۆتتى. 
ئۇ پات-پات سادىققا يەر ئاستىدىن سىنچىلاپ قاراپ قويدىيۇ، گەپ قىلمىدى. 
_ سادىق، سىزدىن سوراۋاتىمەن، ئۇ نېمىنىڭ ئاۋازى؟ _ سادىقنىڭ ئايالىنىڭ ئىچى پۇشۇپ يەنە سورىدى. 
_ قوڭغۇراقنىڭ ئاۋازى. 
بىزنىڭ مەھەللىدە بۇرۇن مەكتەپ يوق، بىرلا سىنىپ بار ئىدى. 
ئۇ قوڭغۇراق ئاشۇ سىنىپنىڭكى. 
مەن ئاشۇ سىنىپتا باشلانغۇچ مەكتەپنى تۈگەتكەن. 
_ ھاياجانلانغان سادىق شۇنچىلىك سۆزلەپ توختاپ قالدى. 
_ ھازىرمۇ ئاشۇ بىرلا سىنىپ بارمۇ؟ 
_ ياق، ھازىر چوڭ مەكتەپ بار. 
_ سىزنىڭ مەھەللىڭىزدىما؟ 
_ ياق، سەل يىراققا كۆچۈپ كەتتى. 
_ ھازىر ئۇ قوڭغۇراق سىزنىڭ مەھەللىڭىزدە؟ 
_ ھەئە. 
_ ئۇنى ھازىر نېمىشقا چالىدۇ؟ 
سادىق جاۋاب بەرمىدى. 
_ بىكاردىن-بىكارغا ساراڭدەك چېلىۋېرەمدۇ؟ 
سادىقنىڭ چىرايى تاتىرىپ كەتتى. 
_ ئۇنى بۇرۇن مەن چالغان. 
ئېرىنىڭ چىرايىنى كۆرۈپ ياش چوكان ھەيران قالدى. 
_ نېمانداق چىرايىڭىز بۆلەكچە بولۇپ كەتتىغۇ، 
كۆڭلىڭىزگە كەلگۈدەك گەپ قىلمىغاندىمەن؟ 
_ سادىقنىڭ چىرايى تېخىمۇ تاتىرىپ، لەۋلىرى تىترەپ كەتتى، _ ئۇنى ئانام چېلىۋاتىدۇ. 
_ ئۇ شۇ سۆزنى دېيىش بىلەنلا كۆزلىرىدىن تاراملاپ ياش قۇيۇلدى. 
شۇئان ياش چوكان قىزىرىپ خىجىل بولۇپ يەرگە قارىۋالدى. 
ھەممىسى جىم بولۇپ قېلىشتى. 
قوڭغۇراق ئاۋازى بارغانچە ئېنىق ئاڭلانماقتا ئىدى. 
ئۇنىڭ بىر خىل رىتىمدا چۇڭۇلداپ ئاڭلىنىۋاتقان زىل ئاۋازى، جىمجىت ياتقان بىپايان يېزىدا يېقىملىق ئەكىس سادا تارقىتىپ، يىراق-يىراقلارغا تارقىلاتتى. 
ھارۋا مەھەللىگە كىرىپ كەلدى. 
يولدا سېغىز لايدا قورچاق ياساپ ئويناۋاتقان يالىڭاچ بالىلار ئۇلارغا ھەيران بولۇپ ئەركىلىشەتتى. 
ئۇلارنىڭ ئىچىدىن بىرى: «ھەي، ئاۋۇ ھارۋىدىكى ئاچاش ھېلىقى كۈنى كۆرگەن كىنودا چىققانغۇ؟» _ دېدى. 
بالىلار شۇئان چۇرقىرىشىپ، ھارۋىنىڭ كەينىگە كىرىۋالدى. 
قوڭغۇراق ئاۋازى مەھەللە ئىچىدە ئاجايىپ ئوچۇق، مۇڭلۇق ئاڭلىنىپ تۇراتتى. 
سادىق ھارۋىدىن سەكرەپ چۈشتى-دە: «ئانا، ئانا،» دېگىنىچە كىچىك بالىلاردەك ئالدىغا قاراپ يۈگۈردى. 
قوڭغۇراق يىراقتىن كۆرۈندى. 
ئۇ قېرى ئۈجمىنىڭ ئېگىز شېخىغا ئېسىلغان بولۇپ بىر ئايال ئۆگزىدە تۇرۇپ، ئۇنىڭ ئۇزۇن ئاق تانىسىنى ھەدەپ تارتماقتا ئىدى. 
_ ئاشۇ ئايال سادىقنىڭ ئانىسى شۇ، _ دېدى ھارۋىكەش. 
سادىقنىڭ ئايالى ئاغزىنى تۇتقىنىچە چەكچىيىپ قاراپ قالدى. 
سادىقنىڭ ئانىسىنىڭ چاچلىرى پۈتۈنلەي چۇۋۇلغان، كىيىملىرىگە ھەر خىل قۇراقلار، شوينىلار ئېسىلغان ھالەتتە بىر نەرسىلەرنى دەپ بىردەم كۈلۈپ، بىردەم يىغلاپ دېگۈدەك ھەدەپ قوڭغۇراق چالاتتى. 
ئۇ سادىقنىڭ بار ئاۋازى بىلەن: «ئانا، ئانا!» دەپ توۋلاپ ئۆگزىگە قاراپ يۈگۈرۈپ كېلىۋاتقىنىغا پەرۋامۇ قىلمايتى. 
سادىقنىڭ ئالدىغا بىر مۇنچە قېرىنداشلىرى يۈگۈرۈشۈپ چىقىشتى. 
ئەمما ئۇ ھېچقايسىسىغا پەرۋا قىلماي ئۆيگە قاراپ: «ئانا، ئانا،» دېگىنىچە يۈگۈردى. 
_ ئۇ ئەسلى بەكمۇ ياخشى، ساغلام ئايال ئىدى. 
سادىق ئەسكەرلىككە كېتىپ ئىككى يىلدىن كېيىن تۇيۇقسىز ئۇنىڭ ئۆلۈم خەۋىرى كېلىپ قالدى. 
كېيىن ئۇ خەۋەر يالغان بولۇپ چىقتى. 
سادىق قايتىپ كەلدى. 
ئەمما ئانىسى ساقايمىدى. 
سادىق كىچىك چېغىدا دائىم سەھەردە ساۋاقداشلىرىنى مەكتەپكە چىللاپ ئاشۇ قوڭغۇراقنى چالاتتى. 
ئۇنىڭ ئانىسى سادىقنىڭ ئۆلۈم خەۋىرىنى ئاڭلىغاندىن تارتىپ، ئاشۇ قوڭغۇراق تانىسىغا ئېسىلىپ: «ئاھ، بالام سادىق، سەن قەيەردە، قوڭغۇراقنى چالسام، ئانا دەپ كېلەرسەنمۇ؟» دەپ يىغلىدى. 
كېيىنكى كۈنلەردە مۇشۇنداق بولۇپ قالدى. 
ھارۋىكەشنىڭ سۆزىنى ئاڭلاپ، سادىقنىڭ ئايالى يۈزىنى قوللىرى بىلەن چاڭگاللىغىنىچە ئۆكسۈپ يىغلىۋەتتى. 
بۇ چۈشۈم، بۇ پەقەت چۈشۈم، دەپ قالاي، 
دۇنيا، كارامىتىڭنى كۆرسەت، بىر مۆجىزە كۆرسەت، 
پۈتۈن ئۆمرۈم پەقەت چۈش بىلەن ئادا بولۇپ كەتسىمۇ مەيلى، سېنىڭ ئويغاق قۇچىقىڭ ئۇيقۇ دۇنياسى بولۇپ كەتسىمۇ مەيلى، بۇ رېئاللىقنى كۆرۈشكە رايىم يوق، 
دۇنيا، بۇ ئوڭۇمنى كۆرۈشكە مەيلىم يوق. 
دادىمغا يەت، ھەي، دۇنيا، ھالىمغا يەت! 
بۇ مېنىڭلا ئەمەس، ھەممە قېرىنداشلىرىمىزنىڭ نالىسى. 
ئاكا، بىز بېشىڭدا چۆرىدەپ ئولتۇرۇپتىمىز، خۇددى قۇياشنى چۆرىدىگەن سەييارىلەردەك. 
راسىت، بىز ئاجايىپ سەييارىلەر ئىدۇق، 
سېنى دەۋر قىلىپلا چۆرگىلەيتتۇق. 
سەن بىزگە نۇر ۋە ھارارەت بېغىشلايتتىڭ. 
قۇياشنىڭ قۇدرىتى بولمىسا، سەييارىلىرىنى ھەرگىزمۇ ئۆز سىزىقىدا چۆرگىلىتەلمەيتتى. 
سەنمۇ شۇنداق، سەندىمۇ شۇنداق بىر قۇدرەت بولمىغان بولسا، بىزنى ئەتراپىڭغا ئولاشتۇرالمىغان بولاتتىڭ. 
بۇ قۇدرەت مېھىر _ ئۇرۇق-تۇغقانلىق مېھرى ئىدى. 
سەن ئاكا ئىدىڭ، لېكىن ئاكىنىڭ قانداق بولۇشى كېرەكلىكىنى ئەڭ چۈشەنگەن ئاكا ئىدىڭ. 
خادىكنىڭ ئالدى چاقى قايسى يول بىلەن ماڭسا، كەينى چاقلىرىنىڭمۇ شۇ يولغا چۈشۈپ ماڭىدىغانلىقىنى بىلەتتىڭ. 
ئاتا-ئانام سېنىڭ پەرۋىشكار گۈلچىڭ ئىدى، 
سەن خۇش پۇرىقىڭ بىلەن ئۇلارغا بەھرە بەرگۈچى ئىدىڭ. 
بۇ خۇش پۇرىقىڭ ئۆز نۆۋىتىدە بىزنىمۇ بەھرىمەن قىلاتتى. 
«دادام ياشىنىپ قالدى. جىق جەبىرلەرنى چەكتى، ئۇكام، ئائىلىنىڭ ئېغىرچىلىقىنى مەن بولساممۇ كۆتۈرۈشۈپ بەرمىسەم بولماس» دېگەنلىرىڭ ھېلىھەم ئېسىمدە، ئۇ سېنىڭ ئۆسمۈرلۈكنىڭ ئاخىرىقى مەزگىلى بىلەن تېخى خوشلىشىپ ئۈلگۈرمىگەن چاغلىرىڭ ئىدى. 
سەن تېخى خوشلىشىپ ئۈلگۈرمىگەن چاغلىرىڭ ئىدى. 
سەن تېخى ياشلىققا قەدەم قويمايلا، تېخى بېلى قاتمىغان تايدەك مەزگىلىڭدىلا تۇرمۇشنىڭ يۈكىنى زىممەڭگە ئالدىڭ. 
ئېسىمدە، ئۇ بىللە ئوقۇۋاتقان چاغلىرىمىز ئىدى. 
سەنمۇ تىرىشچان ئوقۇغۇچىلاردىن ئىدىڭ، 
بىلىم ئېلىشقا بىلىملىك بولۇشقا تولىمۇ قىزىقاتتىڭ، 
لېكىن تۇرمۇشنىڭ قىستىشى ۋە ئاكىلىق مەسئۇلىيەت تۇيغۇسى تۈپەيلى، سەن ئۇ قىزىقىشتىنمۇ ۋاز كەچتىڭ. 
شۇ چاغدا: «سەن بولساڭمۇ ياخشى ئوقۇغىن، ئۇكام، سەن ئارزۇيۇڭغا يەتسەڭ، مەنمۇ ئارزۇيۇمغا يەتكەندەك خۇش بولىمەن» دېگىنىڭ ھېلىغىچە قۇلاق تۈۋىمدىن كەتمەيدۇ. 
شۇنداق قىلىپ، مېنىڭ بىلىم دېڭىزىغا شۇڭغۇغان ۋاقىتلىرىم سېنىڭ تۇرمۇش دارىلفۇنۇنلىرىغا كىرىپ كەتكەن ۋاقىتلىرىڭ بولدى. 
مەن كۈندە كىتاب، دەپتەرلىرىمنى ئېلىپ مەكتەپكە ماڭىمەن. 
سەن ئەندۇۋا، چوبگەزلىرىڭنى كۆتۈرۈپ ئىشقا ماڭىسەن؛ 
چۈشتە مەن ئۆيگە قايتىپ ئەمگىكىڭنىڭ بەدىلىگە كەلگەن ئىسسىق تاماقنى يەيمەن. 
سەن يىراق ئىش مەيدانلىرىدا قايناقسۇغا چىلاپ قۇرۇق ناننى يەيسەن؛ 
كەچقۇرۇن مەن تايچاقتەك سەكرەپ - ئويناقلىشىپ مەكتەپتىن يانىمەن، سەن ئۈستۋېشىڭ توپا، ھارغىن ھالەتتە ئىشتىن يانىسەن. 
لېكىن، دادامنى، ئانامنى، بىزنى _ بىر تۇغقان قېرىنداشلىرىڭنى كۆرگەندە ھاردۇقۇڭ چىقسا كېرەك، كۈلىسەن. 
شۇ كۈلكىلىرىڭنىڭ ھەقىقىي مەنىسىنى كىچىكلىكىمدە چۈشەنمىگەنىكەنمەن، كېيىن چۈشەندىم. 
ئۇ بالدۇرلا چوڭ بولۇپ كەتكەن ئوغۇل بالىنىڭ ئىپتىخار كۈلكىسى ئىكەن. 
شۇ كۈلكىنىڭ ئاجايىپ ساپ، ھالال ۋە ۋىجدانلىق يۈرەكنىڭ مەمنۇنىيەت بىلەن ياڭراتقان چىن ئىنسانلىق خىتابى ئىكەنلىكىنى كېيىن، بەكمۇ كېيىن ھېس قىلىپ يەتتىم. 
سەن بىزنىڭ ئالدىمىزدا بىر ئۆمۈر شۇنداق كۈلۈپ ئۆتتۈڭ. 
ئاكا، ئەمدى جىملا ياتىسەنغۇ؟ 
ئۇنداق قىلما ئاكا، بىر كۈلگىن، بىر كۈلىۋەتكىنە! 
شۇ كۈلكەڭ بىلەن بىزمۇ كۈلەيلى، جاھانمۇ تەڭ كۈلسۇن. 
كۈلكىسىز جاھان ئادەمگە بەكمۇ قورقۇنچلۇق، سوغۇق بىلىنىدىكەن، خۇددى جاھان ئەمەستەك، ئەھمىيەتسىز بىلىنىدىكەن. 
ھەممىمىز بېشىڭدا قارا قۇشقاچتەك چۇۋۇرلىشىۋاتىمىز، نالە قىلىۋاتىمىز، ئاكا!. 
«ئاكا» دېگەن بۇ سۆزدە نەقەدەر ۋەزىن بار-ھە! 
راست، سەن ئاكا ئىدىڭ، بىزگە ئەسلىي ئاكىلا ئىدىڭ، لېكىن سېنىڭ بىزگە قىلغان ئەجرىڭ ئاكىلىقتىن جىق ئېشىپ كەتتى. 
دادام رەھمىتىنىڭ ئاشنى ئالدى بىلەن بىزگە بېرىپ، ئاشقىنىنى ئۆزى يەيدىغان، ناننىڭ يۇمشىقىنى بىزگە بېرىپ، قاتتىقىنى ئۆزى غاجايدىغان ئادىتى بار ئىدى. 
بۇ ئادەت دادامدىن ساڭا ئۇدۇم بولۇپ قالدى. 
ھەر قانداق ئىشنىڭ جاپاسى سېنىڭ، راھىتى بىزنىڭ بولدى. 
بىز ئۇنىساقمۇ شۇنداق بولدى، ئۇنىمىساقمۇ شۇنداق بولدى. 
ئاناڭنىڭ، ئۇرۇق-تۇغقانلىرىڭنىڭ ھاجىتى راۋا بولماي تۇرۇپ، ئۆزۇڭنىڭ ھېچقانداق ھاجىتىڭنى راۋا قىلىشنى خالىمىدىڭ. 
سەن بىزگە ئاكا ئىدىڭ، لېكىن سەن بىزگە ئاتىمۇ بولدۇڭ. 
راست، ئاتا ئىزىنى ئوغۇل باسىدىكەن، ھەقىقىي ئوغۇل بالا باسىدىكەن. 
سەن سايىۋەن بولغاچقا، بېشىمىزغا كۈن چۈشمىدى، 
سەن يۆلەپ تۇرغاچقا، ھېچقايسىمىز تۇرمۇش داۋانلىرىدا يىقىلىپ قالمىدۇق. 
ئېگىز داۋانغا چىققاندا كەينىگە بۇرۇلسا، باسقان مۇساپىنى، ئالدىغا قارىسا، ماڭىدىغان يولنى ئىلغا قىلغىلى بولىدىكەن. 
سەن بىزنى دەل مۇشۇنداق داۋانغا يېتەكلىگۈچى ئىدىڭ. 
بىز سەن بىلەن بىللە ئەقىل يۈكسەكلىكىدە تۇرۇپ تۈنۈگۈنىمىزنى يەكۈنلەيتتۇق، بۈگۈنىمىزگە نەزەر تاشلايتتۇق، ئەتىمىزنى مۇلاھىزە قىلاتتۇق، 
ھاياتلىق مۇستەقىل ياشاشنى ئۆزىگە تۈۋرۈك قىلغان، ئۇنىڭسىز كىشلىك تۇرمۇشنى تەسەۋۋۇر قىلىش مۇمكىن ئەمەس. 
ئادەم بالىسى دەسلەپتە كۆتۈرۈشكە، سەل چوڭايغاندا يۆلەشكە، يېتىلەشكە مۇھتاج بولىدۇ، لېكىن ئۇ ھامان مېڭىشى، ئۆزى مۇستەقىل مېڭىشى كېرەك. 
بۇ ھاياتلىقنىڭ تەقەززاسى. 
سەن بۇ نۇقتىنى چۈشىنەتتىڭ، 
شۇڭا بىزنى غەيرەتلىك، شىجائەتلىك، جۇشقۇن، قەيسەر بولۇشقا ئىلھاملاندۇراتتىڭ. 
شۇڭا بىزگە تەلەپچان ئىدىڭ، 
بىزنىڭ سەل بوشاپ قېلىشلىرىمىزمۇ سېنىڭ دىققىتىڭنى تارتاتتى، 
يولدىن سەل قېيىپ كېتىشلىرىمىزمۇ، بىلىپ-بىلمەي ئېزىشلىرىمىزمۇ سېنىڭ ئۆتكۈر نەزىرىڭدىن قېچىپ قۇتۇلالمايتتى. 
بىرەر سەۋەنلىك ئۆتكۈزۈپ قويساق، لاپپىدە مەنىلىك قاراپ قويۇشلىرىڭ، بىر خاتاغا يول قويغىنىمىزدا، مىيقىدا كۈلۈشلىرىڭ ياكى كايىشلىرىڭ قانداقمۇ كۆز ئالدىمىزدىن كەتسۇن؟! 
لېكىن سەن ھازىر كۆزۈڭنى ئاچماي ياتىسەن، 
سېنىڭ كۆزۈڭ يۇرۇق دۇنيانى كۆرمەي ياتسا، بىزنىڭ كۆزىمىزگىمۇ قاراڭغۇلۇق تىقىلىدىكەن. 
بۇ جاھان بىزگە بەكمۇ قاراڭغۇ كۆرۈنۈپ كېتىۋاتىدۇ. 
زۇلمەت قوينىدىكى دۇنيا قۇياشنىڭ كۈلۈپ قارىشىغا ئىنتىزار بولغىنىدەك، بىزمۇ سېنىڭ كۆزۈڭنى ئېچىپ بىر قارىشىڭغا شۇنچە تەشنا بولۇۋاتىمىز. 
ئاكا، كۆزۈڭنى بىر ئاچقىنا، قاراڭغۇلۇق ئىچىدە قالغان كۆڭۈللىرىمىز پاللىدە بىر يۇرۇپ كەتسۇن! 
كۆزۈڭنى ئاچ، ئاكا! تۇرالمىساڭ، بىز يۆلەپ تۇرغۇزايلى، 
سەنمۇ بىزنى ئۆمۈر بويى يۆلەپ ئۆتكەنىدىڭ، 
بىزنىڭ بۇ ئۆمرىمىز ئەمدى سېنى بىر ئۆمۈر يۆلەپ يۈرۈش بىلەن ئۆتۈپ كەتسىمۇ مەيلى. 
ئۆمۈر بويى سېنى ھاپاش قىلىپ يۈرسەكمۇ مەيلى. 
كۆزۈڭنى ئاچ، ئاكا، بىزگە لاپپىدە بىر قارىغىنا! 
«ياخشىغا كۈن يوق، يامانغا ئۆلۈم» دەيدىكەن دانالىرىڭ. 
بۇ زادى نېمىشقا شۇنداق؟ نېمىشقا شۇنداق؟ جاۋاب بەر دۇنيا! 
سىرلىرىڭنى ئۈنلۈك سۆزلىيەلمىسەڭ قۇلىقىمغا شىۋىرلاپ بولسىمۇ سۆزلىگىن. 
بەقەسەم تون كىيگەن 30 ياشلار چامىسىدىكى ئاقپىشماق ئادەم كۆك سىرلانغان كەڭ دەرۋازىدىن ئاق بوز ئاتنى يورغىلىتىپ كىرىپ كەلدى. 
ئۇ مەكتەپ سەيناسىنىڭ ئوتتۇرىسىغا كەلگەندە، تىزگىننى يەڭگىل تارتتى. 
ئات توختاپ، سوزۇپ-سوزۇپ ئىككى قېتىم كىشنىدى-دە، ئالدى پۇتلىرى بىلەن يەرنى چاپچىشقا باشلىدى. 
دەل شۇ چاغدا مەكتەپ ئىشخانىسىنىڭ ئالدىنى سۈپۈرۈۋاتقان ياشقىنا قارا خىزمەتچى چۆچۈپ ئارقىسىغا قارىدى-دە، يۈگۈرۈپ كېلىپ، ئاتنىڭ تىزگىنىنى قولىغا ئالدى ۋە ئېگىلىپ سالام قىلدى: 
_ تىنچ-ئامان كەپلا، شىياۋجاڭ. 
ئۇ مەكتەپ مۇدىرىنىڭ ئىلىك ئېلىشىنى كۈتمەيلا، ئۇنىڭ قولتۇقىدىن يۆلەپ ئاتتىن چۈشۈردى. 
_ خوش، بۈگۈن نىمە بولدى؟ مەكتەپ چۆلدەرەپ قاپتىغۇ؟ 
_ مۇئەللىملەر ئوقۇغۇچىلارنىڭ ھەممىسىنى سىلىنىڭ «تۆگە دۆڭ»دىكى قوناقلىرىنىڭ بېشىنى ئۈزدۈرۈشكە ئېلىپ كەتتى. 
مۇدىرنىڭ چوڭ كۆزلىرى قىسىلىپ چىرايى سەل ئېچىلغاندەك بولدى، 
سېمىز قوللىرى بىلەن شاپ بۇرۇتىنى ئىككى يانغا تاراپ قويدى. 
خىزمەتچى ئالا يوللۇق بەلۋېغىغا قىستۇرۇلغان كىچىككىنە مىس چىلىم بىلەن قىزىل پۆپۈكلۈك تاماكا خالتىسىنى چىقاردى. 
يازلىق تەتىل كۈنلىرىنىڭ بىرى، بىز بىر ئائىلە كىشىلىرى سايرام كۆلىگە باردۇق. 
بىز بۇ يەردە ئاپتوبۇستىن چۈشتۇق. 
كۆز ئالدىمىزدا بىپايان كۆك &gt; دېڭىز &gt; يېنىك چايقىلىپ تۇراتتى. 
ئېگزلىكتىكى بۇ مەنزىرە كىشىنى تولىمۇ مەھلىيا قىلاتتى. 
بىز يۈگۈرگىنىمىزچە كۆل بويىغا باردۇق. 
كۆك ئاسماندا لەيلەپ يۈرگەن ئاق بۇلۇتلار زۇمرەتتەك كۆل سۈيىدە ئەكس ئېتىپ، توپ - توپ ئاققۇلار ئۈزۈۋاتقاندەك كۆرۈنەتتى. 
تاغ شامىلى كۆل سۈيىنى سۆيۈپ ئۆتكەندە، سۇ يۈزىدە قات - قات يېنىك دولقۇنلار پەيدا بولاتتى. 
سۇ بىردەم كۈمۈش رەڭدە، بىردەم يېشىل رەڭدە چاقنايتتى. 
يەنىمۇ يىراققا قارىغۇدەك بولسىڭىز، بېلىقلار ئەركىن پىلتىڭلاپ ئويناۋاتقاندەك كۆرۈنەتتى. 
كۆل شاۋقۇنى بىزگە گەپ قىلىۋاتقاندەك يېقىملىق پىچىرلايتتى. 
سىڭلىم ئىككىمىز كۆل سۈيىنى ئوچۇملاپ ئېلىپ يۈزىمىزنى يۇدۇق. 
دادامنىڭ ئېيتىشىچە، سايرام كۆلىنىڭ ئەڭ چوڭقۇر يېرى 90 مېتىر كېلىدىكەن، كۆلنىڭ ئۇزۇنلۇقى 30 كىلومېتىر، كەڭلىكى 23 كىلومېتىر ئىكەن. 
بىز كېمە توختىتىش مەيدانىغا كەلدۇق. 
كاتېرغا چۈشۈپ ئوينىدۇق. 
كاتېر ئۇچقاندەك ئىلگىرىلىمەكتە، بىز كۆلنىڭ گۈزەل مەنزىرىسىنى تاماشا قىلماقتىمىز. 
كاتېر كۆلنى بىر ئايلىنىپ بولغاندىن كىيىن قىرغاققا قايتتى. 
كاتېردىن چۈشۈۋېتىپ، كۆل گىرۋىكىدە لەيلەپ تۇرغان مىنېرال سۇ بوتۇلكىسىنى كۆرۈپ قېلىپ ئۇنى ئېلىۋەتتىم. 
دولقۇن قىرغاققا ئۇرۇلۇپ ماڭا سۇ چاچراتتى. 
بۇنى كۆرگەن سىڭلىم قاقاقلاپ كۈلۈپ: _ ئاكا، كۆل سىزگە رەھمەت ئېيتىۋاتىدۇ. _ دېدى. 
بۇنىڭدىن يۈز نەچچە يىل ئىلگىرى، ئەنگىلىيىدە دارۋىن ئىسىملىك بىر ئالىم ئۆتكەن. 
بىر قېتىم دارۋىن كېمە بىلەن تىنچ ئوكياندىكى بىر كىچىك ئارالغا تەكشۈرۈشكە بارىدۇ. 
ئۇ ئارالدىكى ھاشاراتلارنىڭ بەزىلىرىنىڭ قانىتى چوڭ، بەزىلىرىنىڭ قانىتى يوق ئىكەنلىكىنى كۆرۈپ، بەكلا غەلىتىلىك ھېس قىلىدۇ. 
دارۋىن ھەرخىل ھاشاراتلارنى تۇتۇپ كېلىپ، قايتا - قايتا كۆزىتىدۇ، سېلىشتۇرىدۇ، ئاخىرى بۇنىڭدىكى سىرنى تاپىدۇ. 
ئەسلىدە، بۇ ئارالدا دائىم بوران چىقىپ تۇرسىمۇ، قانىتى يوق ھاشاراتلارنى ئۇچۇرۇپ كېتەلمەيدىكەن. 
شۇڭا، ئۇلارنىڭ ئۆلۈش ئېھتىمالى ئانچە چوڭ ئەمەسكەن. 
قانىتى ئالاھىدە چوڭ ھاشاراتلار بورانغا بەرداشلىق بېرەلەيدىغان بولغاچقا ھايات قالغان ئىكەن. 
ئۇۋال بولغىنى، قانىتى چوڭ بولمىغان ھاشاراتلار بولۇپ، ئۇلار ئۇچالىغىنى بىلەن بورانغا بەرداشلىق بېرەلمەيدىكەن. 
شۇڭا يوقىلىپ كەتكەن ئىكەن. 
بۇ قىزىقارلىق بايقاش دارۋېننىڭ كىيىنكى تەتقىقاتىدا ئىنتايىن مۇھىم رول ئوينىغان. 
مەن ئۆزگىرەلەيمەن. 
ئاپتاپتا ھورغا ئايلىنىمەن. 
ئاسمانغا كۆتۈرۈلۈپ سانسىز كىچىك تامچىلارغا ئايلىنىمەن. 
ھاۋادا ساياھەت قىلىمەن. 
بەزىدە ئاق، بەزىدە قارا كىيىنسەممۇ، ئەتىگەن ھەم كەچتە قىزىل كىيىنىمەن. 
بۇنداق چاغلاردا ئادەملەر مېنى &lt; بۇلۇت &gt; دەيدۇ. 
مەن ئاسماندا ئەگىپ يۈرگەندە سوغۇق شامالغا ئۇچراپ قالسام، ئۇششاق تامچىلارغا ئايلىنىپ يەرگە چۈشىمەن. 
بۇ چاغدا كىشىلەر مېنى &lt; يامغۇر &gt; دەيدۇ. 
قىش كۈنلىرى كىچىك ئاق چېچەككە ئايلىنىپ، ئۇچقۇنداپ يەرگە چۈشسەم، كىشىلەر مېنى &lt; قار &gt; دەيدۇ. 
بەزىدە مارجاندەك ئاپئاق مۇز بولۇپ چۈشسەم، كىشىلەر مېنى &lt; مۆلدۈر &gt; دەيدۇ. 
كۆپىنچە كۆللەردە ئۇخلايمەن، ئېرىقلاردا ساياھەت قىلىمەن، دەريالاردا ئۆركەش ياسايمەن، دېڭىزلاردا ناخشا ئېيتىمەن ھەم ئۇسسۇل ئوينايمەن. 
بەزى چاغلاردا بەكلا مۇلايىم، بەزى چاغلاردا تەلۋىلىشىپ كېتىمەن. 
مەن ياخشى ئىشلارنىمۇ كۆپ قىلدىم. 
ئېتىزلارنى سۇغىرىپ، ماشىنىلارنى ھەركەتلەندۈرۈپ ئىنسانلارغا ياردەملەشتىم. 
لېكىن، مەن قىلغان يامان ئىشلارمۇ ئاز ئەمەس. 
زىرائەتلەرنى چۆكتۈرۈپ، ئۆيلەرنى ئۆرۈپ ئىنسانلارغا ئاپەت ئېلىپ كەلدىم. 
كىشىلەر مېنى يامان ئىشتىن توسۇپ، ياخشى ئىشقا سېلىش ئۈچۈن كۆپ ئەقىل ئىشلىتىپ، ئوبدان چارىلەرنى تاپماقتا. 
ساۋاقداشلار، بىلەمسىلەر، مەن زادى نېمە؟ 
كۆپكۆك ئاسمان، ئاپئاق بۇلۇت، ئېگىز تاغ، ئويناق دەريا - ئېقىنلار نەقەدەر گۈزەل - ھە! 
ئانا تەبىئەتنى قوغداش بىزنىڭ بۇرچىمىز. 
بۈگۈن مېنى پارتىدىشىم ئەركىن: &lt; سەن قەلەندەرمۇ؟! &gt; دەپ ئەيىبلىدى. 
ئەسلىدە مەن ئۇ تاشلىۋەتكەن پۇچۇق ئۆچۈرگۈچنى يەردىن ئېلىپ، قەلەمدېنىمغا سېلىۋالغان ئىدىم. 
ئەركىن بۇ ئىشنى كۆرۈپ قالغان چېغى. 
مەن: _ ئاداش، بۇ ئۆچۈرگۈچنى يەنە ئىشلەتكىلى بولىدىكەنغۇ؟ _ دېدىم. 
ئەركىن بالىلارغا: _ ئاڭلىمىدىم دېمەڭلار! بۈگۈندىن باشلاپ تاشلىۋېتىدىغان ئەسكى - تۈسكىلىرىڭلار بولسا غەيرەتكە بېرىڭلار! _ دەپ توۋلىدى. 
بالىلار پاراققىدە كۈلۈشۈپ كېتىشتى. 
مەن ئىسراپچىلىققا ئۆچ. رەھمەتلىك بوۋام دائىم ماڭا: &lt; ئىسراپچىلىق قىلسا يامان بولىدۇ &gt; دەيتتى. 
شۇڭا، مەن پۇچۇق ئۆچۈرگۈچنى ئۆزۈم ئىشلىتىپ، يېڭى ئۆچۈرگۈچۈمنى نامرات ساۋاقدىشىم يۇلتۇزغا بېرەي، دەپ ئويلاۋاتىمەن. 
سۆيۈملۈك بوۋا، بۇ قىلغىنىم توغرىمۇ؟ 
مەكتىپىمىزدە نامرات رايوندىكى بالىلارغا ئىللىقلىق يەتكۈزۈش پائالىيىتى ئېلىپ بېرىلدى. 
بالىلار بەس – بەستە كىيىم - كېچەك، كىتاب - ژۇرناللارنى ئىئانە قىلدى. 
مەنمۇ پاكىز ساقلىغان كىيىملىرىمنى، كىتابلىرىمنى، يەنە ئۇزاقتىن بېرى يىغىپ كەلگەن 50 يۈەن پۇلۇمنى مۇئەللىمگە تەڭلىدىم. 
_ بۇ پۇلنى نەدىن تاپتىڭىز! - دېدى مۇئەللىم. 
بۇ چاغدا ئەركىن: _ غەيرەتجان بەكمۇ تېجەشلىك، ئۇ بىزنىڭ ئۆگىنىش ئۈلگىمىز، - دېدى. 
بالىلار ماڭا قىزغىن ئالقىش ياڭراتتى. 
بوۋا، شۇ تاپتا سىز ماڭا كۈلۈمسىرەپ قاراۋاتقاندەك بىلىندىڭىز. 
ئەركىن ئاغرىپ، دوختۇرخانىدا يېتىپ قالغانىدى. 
ئۇ يۇقۇملۇق كېسەلگە گىرىپتار بولۇپ قالغاچقا، دوختۇرخانىنىڭ تۈزۈمى بويىچە كېسەل يوقلىغۇچىلار ياتاققا كىرگۈزۈلمەيتتى. 
ئۇنىڭمۇ سىرتقا چىقىشىغا رۇخسەت قىلىنمايتتى. 
ئەركىن كارىۋاتتا دېرىزىگە قاراپ ياتاتتى. 
بىنانىڭ ئۈچىنچى قەۋىتىدىن نېمىنى كۆرگىلى بولىدۇ دەيسىز. 
ئۇدۇلدىكى بىنا ۋە ئاسماننىڭ بىر بۇرجىكىدىن باشقا ھېچنېمىنى كۆرگىلى بولمايتتى. 
ئۇ يېتىۋېرىپ ناھايىتى زېرىكتى. 
توساتتىن بىر قىزىل شار لەيلەپ، دېرىزە ئالدىغا كېلىپ توختىدى. 
شار بىردەم تىنچ تۇرغاندىن كىيىن بىر كۆتۈرۈلۈپ، بىر پەسىيىشكە باشلىدى. 
بۇ نېمە ئىشتۇ؟ 
ئەركىن سەپسېلىپ قارىدى. 
شارغا ئوماق بىر بالىنىڭ كۈلۈپ تۇرغان يۈز سۈرىتى سىزىلغانىدى. 
ئۇ بۇ ئىشنىڭ سىرىنى بىلدى، كۆڭلىدە: &lt; بۇ چوقۇم ھەسەننىڭ تاپقان چارىسى &gt; دەپ ئويلىدى. 
ئۇ ساۋاقداشلىرىنىڭ يوقلاپ كەلگەنلىكىنى بىلدى. 
ئەركىننىڭ كۆڭلى خېلى كۆتۈرۈلۈپ قالدى. 
ئۇ ھەسەننىڭ شار يىپىنى ھە دەپ تارتىۋاتقانلىقىنى، ئۇنىڭ ئەتراپىدا بىر نەچچە ساۋاقدىشىنىڭ ئۇنى - بۇنى دېيىشىپ چۇرقىرىشىۋاتقانلىقىنى كۆرگەندەك بولدى. 
ئەركىن دېرىزىدىن كۆرۈنۈپ تۇرغان &lt; ئوماق بالا &gt; غا قارىغىنىچە كۈلۈپ كەتتى. 
ئەگەر مېنىڭ خىسلەتلىك بويىقىم بولغان بولسا، نۇرغۇن نەرسىلەرنى سىزىپ، ھاجەتمەن كىشىلەرگە بەرگەن بولاتتىم. 
كىشىلەر ئۆزئارا كۆيۈنۈشنى تېخىمۇ بىلسىدى، دۇنيا تېخىمۇ گۈزەللىشىپ كەتكەن بولاتتى. 
ھايۋانات پادىشاھى شىر ھايۋانلار ئىچىدىن ئۆزىگە ئىزباسار تاللىماقچى بوپتۇ. 
ئۇ: _ ھازىردىن باشلاپ، ھەممىڭلار بىر ھەپتىدىن ئالمىشىپ پادىشاھ بولىسىلەر، كىم ياخشى ئىشلىسە، شۇ پادىشاھ بولىدۇ! _ دەپ جاكارلاپتۇ. 
بىرىنچى قېتىم مۈشۈكياپىلاق ۋەزىپىگە ئولتۇرۇپتۇ. 
ئۇ ئۆزىنىڭ پادىشاھ بولغانلىقىدىن پەخىرلەنگەن ھالدا بۇيرۇق چۈشۈرۈپتۇ. 
_ بۇگۈندىن باشلاپ، ھەممىڭلار ماڭا ئوخشاش كۈندۈزى دەم ئېلىپ، كېچىسى ئىشلەيسىلەر! _ دەپتۇ. 
كۆپچىلىك غۇلغۇلا قىلىشىپتۇ. 
بىراق بۇيرۇققا بويسۇنۇشقا مەجبۇر بوپتۇ. 
ھايۋانلار بىر ھەپتىلىك جاپالىق تۇرمۇشنى بېشىدىن كەچۈرۈپتۇ. 
ئىككىنچى ھەپتىسى كىنگورۇ ۋەزىپىگە ئولتۇرۇرۇپتۇ. 
ئۇ ھاياجانلانغان ھالدا: _ ھازىردىن باشلاپ، ھەممىڭلار يول يۈرگەندە ماڭا ئوخشاش سەكرەپ ماڭىسىلەر! _ دەپتۇ. 
كۆپچىلىك كىنگورۇنىڭ گېپىنى ئاڭلاپ باشلىرىنى چايقاپتۇ. 
لېكىن ئىلاجىسىز سەكرەپ مېڭىشقا مەجبۇر بوپتۇ. 
ئۈچىنچى ھەپتىسى پادىشاھ بولۇش نۆۋىتى مايمۇنغا كەپتۇ. 
كۆپچىلىك: &lt; ئۇ، ھەممىڭلار كۈن بويى دەرەخنىڭ ئۈستىدە شاختىن - شاخقا سەكرەپ يۈرىسىلەر، دەپ بۇيرۇق قىلارمۇ؟ &gt; دېيىشىپ ئەندىشە قىلىشىپتۇ. 
ئويلىمىغان يەردىن مايمۇن: بۈگۈندىن باشلاپ، ھەممىڭلار ئۆزۈڭلارنىڭ ئادىتى بويىچە تۇرمۇش كەچۈرۈڭلار! _ دەپتۇ. 
بۇ گەپنى ئاڭلاپ كۆپچىلىك خۇشاللىقىدىن سەكرىشىپ كېتىپتۇ. 
شىر كۈلۈمسىرىگەن ھالدا: _ ئەمدى نۆۋەت ئالمىشىشنىڭ ھاجىتى قالمىدى، مەن شۇنى جاكارلايمەنكى، بۈگۈندىن باشلاپ، مايمۇن ھايۋانات پادىشاھى بولىدۇ! _ دەپتۇ. 
تاڭ سەھەردە كىرپە ئورمانلىققا مېۋە تەرگىلى مېڭىپتۇ. 
ئۇ يول بويىدا بىر بورسوقنىڭ ئورۇندۇق ياساۋاتقانلىقىنى كۆرۈپتۇ. 
بورسوق ئۈچ ئورۇندۇقنى ياساپ بولغان ئىكەن. 
ئورۇندۇقلار قوپال بولسىمۇ، بىراق بورسۇقنىڭ خېلى ئەجىر قىلغانلىقى بىلىنىپ تۇرىدىكەن. 
كىرپە بىر ئورۇندۇقنى قولىغا ئېلىپ سىنچىلاپ قاراپ: _ بورسۇقجان، ھەقىقەتەن قولۇڭدىن ئىش كېلىدىكەن، بۇلارنى بىر - بىرىدىن ياخشى ياساپسەن! - دەپتۇ. 
_ راستمۇ؟ - دەپتۇ بورسوق خۇشال بولۇپ. 
كەچقۇرۇن كىرپە قىپقىزىل ئالمىلارنى يۈدۈپ ئۆيىگە قاراپ مېڭىپتۇ. 
بورسۇق كىرپىنى كۆرۈپ خۇشخۇيلۇق بىلەن ئۇنىڭ ئالدىغا بېرىپتۇ، ئاندىن ئۇنىڭغا بىر ئورۇندۇق سوۋغا قىپتۇ. 
كىرپە ئوڭايسىزلانغان ھالدا: _ مەن ساڭا ياردەملەشمىگەن تۇرسام، ئورۇندۇقۇڭنى ئالسام قانداق بولىدۇ؟ - دەپتۇ. 
بورسۇق كىرپىنىڭ قولىنى تۇتۇپ: - مەن ئورۇندۇق ياساشنى ئۆگىنىۋاتقان ۋاقتىمدا، سەن ماڭا مەدەت بەردىڭ. قارا، مەن ئورۇندۇق ياسىيالايدىغان بولدۇم. بۇ مېنىڭ كۆڭلۈم، قوبۇل قىلغىن، _ دەپتۇ. 
كىرپە ئىككى تال ئالمىنى بورسۇققا سۇنۇپ: _ ئالغىن بۇمۇ مېنىڭ كۆڭلۈم! _ دەپتۇ. 
بورسۇق ئالمىنى ئېلىپ: _ پاھ! مەن بۇنداق ئېسىل ئالمىنى زادىلا كۆرۈپ باقماپتىكەنمەن! - دەپتۇ. 
كىرپە خۇشال بولۇپ: _ رەھمەت ساڭا! بۇ سۆزۈڭ ھاردۇقۇمنى چىقاردى، _ دەپتۇ. 
لۇتپۇللا كىچىكىدىن تارتىپلا ھېكايە - چۆچەك ئاڭلاشقا ئامراق ئىدى. 
بىر ئاخشىمى، دادىسى ئۇنىڭغا سادىر پالۋاننىڭ ھېكايىسىنى ئېيتىپ بەردى. 
لۇتپۇللا ئۇنىڭ تىزىغا جەينىكى بىلەن تايىنىپ، ئىككى قولى بىلەن ئېڭىكىنى تىرىگىنىچە بېرىلىپ ئاڭلىدى. 
ھېكايە بەك تەسىرلىك ئىدى. 
لۇتپۇللا ھېكايىنىڭ تۈگەپ كەتكەنلىكىنىمۇ سەزمەي قالدى. 
بىر ھازادىن كىيىن لۇتپۇللا بېشىنى كۆتۈرۈپ سورىدى: _ تۈگىدىمۇ، دادا؟ 
_ تۈگىدى، قانداق، قىزىقمىكەن؟ 
_ بەك قىزىقكەن! ھېلىقى جىن - ئالۋاستىلارنىڭ ھېكايىسىدىنمۇ قىزىقكەن. 
_ ھىم، بۇ بولغان ۋەقە، بالام. ئوغۇل بالا دېگەن ئەنە شۇنداق بولۇشى كېرەك! - دېدى دادىسى ئۇنىڭ بېشىنى سىلاپ تۇرۇپ. 
لۇتپۇللانىڭ بالىلىق كۆزلىرىدە ئوت چاقناپ كەتتى. 
باتۇر ئەزىمەت، مەشھۇر قوشاقچى سادىر پالۋان ئۇنىڭ قەلبىنىڭ تۆرىدىن ئورۇن ئالدى. 
بۇ گەپنى ئاڭلاپ، لۇتپۇللانىڭ خۇشاللىقتىن كۆزلىرى ئويناپ كەتتى. 
- ئەمىسە، ھازىرلا ساۋاق بەر، مەن خەت ئوقۇش بىلەن يېزىشنى ئۆگىنەي! - دېدى لۇتپۇللا دادىسىنى ئالدىرىتىپ. 
دادىسى شۇ كۈنىلا بىر دەپتەر ياساپ، ھەرپلەرنى باشلاپ بەردى. 
بۇ لۇتپۇللانىڭ ئالتە ياش ۋاقتى ئىدى. 
شۇنىڭدىن تارتىپ، ئۇ ھەر كۈنى كەچلىك تامىقىنى يەپ بولۇپ شىرەنىڭ يېنىغا كېلىپ ئولتۇراتتى - دە، قېرىنداشنى چىڭ تۇتۇپ يېزىشقا كىرىشەتتى. 
بۇنداق ئوقۇش لامپا ئۆچۈرۈلگۈچە، لۇتپۇللا مەجبۇرى ئۇخلاشقا ياتقۇزۇلغانغا قەدەر داۋاملىشاتتى. 
بەزىدە ئۇ دەپتەرگە بېشىنى قويۇپ، قېرىندىشىنى چىڭ تۇتقىنىچە ئۇخلاپمۇ قالاتتى. 
لۇتپۇللا مەيلى دادىسى بىلەن ئېتىزلىققا بارسۇن ياكى بالىلار بىلەن ئوينىغىلى بارسۇن، ئەپلىك بىر يەرنى تېپىپ، ئىنچىكە ياغاچ بىلەن يەرگە سىزىپ تەكرارلايتتى. 
لۇتپۇللانىڭ تىرىشچانلىقى ئۈنۈم بەردى. 
ئۇزاققا بارمايلا ئۇ خەت ساۋاتىنى چىقىرىپ، كىتاب ئوقۇشقا كىرىشتى. 
ئۈرۈمچى _ شىنجاڭ ئۇيغۇر ئاپتونوم رايونىمىزنىڭ مەركىزى، مەدەنىيەت، مائارىپ بۆشۈكى، سانائەت قاتناش تۈگۈنى ۋە سودا - ساياھەت شەھىرى. 
ئۈرۈمچىدە خەلق مەيدانى، خەلق سارىيى، خەق تىياتىرخانىسى، پەن – تېخنىكا سارىيى، تەنتەربىيە سارىيى، مۇزېي، دۆڭكۆۋرۈك خەلقئارالىق چوڭ بازىرى، شىنجاڭ مىللەتلەر كوچىسى قاتارلىق داڭلىق ئورۇنلار بار. 
ئۈرۈمچىدە يەنە بالىلار ئىستىراھەت باغچىسى، خەلق باغچىسى، سۇ ئۈستى باغچىسى، ھايۋانات باغچىسى، ئۆسۈملۈكلەر باغچىسى قاتارلىقلار بولۇپ، بايرام كۈنلىرى باغچىلار ئادەم دېڭىزىغا ئايلىنىدۇ. 
ئۈرۈمچىنىڭ ئوتتۇرسىدا قىزىلتاغ ھەيۋەت بىلەن قەد كۆتۈرۈپ تۇرىدۇ. 
ئىلگىرى ئۈ قىپقىزىل تاشلىق تاغ بولغاچقا، &lt; قىزىلتاغ &gt; دەپ ئاتالغان. 
ھازىر يېشىللىققا پۈركەنگەن قىزىلتاغ باغچىسىغا ئايلاندى. 
ئۈرۈمچى شەھىرىنىڭ قاتناش تەرەققىياتى ناھايىتى تېز. 
ئاپتوموبىللار كۆپەيمەكتە، يوللار كېڭەيتىلمەكتە، ستېرېئولۇق كۆۋرۈك، يەر ئاستى ئۆتۈشمە يوللار ياسالماقتا. 
ھەيۋەتلىك ھەم كۆركەم زامانىۋى بىنالار كەينى - كەينىدىن قەد كۆتۈرمەكتە. 
يولنىڭ ئىككى تەرىپىدىكى قاتار كەتكەن دەل - دەرەخلەر ۋە رەڭگارەڭ گۈللەر ئۈرۈمچىنىڭ ھۆسنىگە ھۆسىن قوشماقتا. 
ئۈرۈمچى خەلقى ئەقىل - پاراسەتلىك، ئىشچان، مېھماندوست. 
بۇ شەھەردە ھەر مىللەت خەلقى ئىناق ۋە خۇشال - خۇرام ياشايدۇ. 
مەن دائىم مەكتەپتىن قايتقىنىمدا كىچىك بازاردىن ئۆتۈپ، ئۆستەڭ ياقىلاپ ماڭىمەن. 
بۇ يول دەل - دەرەخلەر ئارقىلىق مەھەللەمگە تۇتىشىپ تۇرىدۇ. 
يولنىڭ ئىككى تەرىپىدىكى ئۆيلەر ئاپئاق ئاقارتىلغان. 
يولنىڭ سول تەرىپىدە سالقىن ئۆستەڭ، ئۆستەڭ قىرىدا قاتار ئاق تېرەكلەر بار. 
مەھەللىمىزنىڭ ئايىغى دەرياغا تۇتىشىدۇ. 
ھەر كۈنى سەھەردە مەكتەپكە ماڭغاندا، مەھەللىمىزدىكى ئانىلارنىڭ كوچىغا سۇ سېپىۋاتقانلىقىنى كۆرىمەن. 
چۈشتە مەھەللىمىز بۆلەكچىلا جانلىنىپ كېتىدۇ. 
مەكتەپتىن قايتقان توپ - توپ بالىلار ئۆيلىرىگە تارايدۇ. 
ئۈلار قۇشقاچ بالىلىرىدەك چۇۋۇرلىشىپ، كېيىكتەك سەكرىشىپ ئۆتكەندە، مەھەللىمىز كۆڭۈللۈك بالىلار دۇنياسىغا ئايلىنىدۇ. 
بىز ئوينىغان &lt; ياغلىق تاشلاش &gt;، &lt; ئاق تاش، كۆك تاش &gt;، &lt; قارا - قارا قۇشلارىم &gt;، &lt; ۋاللەي &gt;، &lt; مۆكۈشمەك &gt; قاتارلىق ئويۇنلار مەھەللىمىزنى تېخىمۇ جانلاندۇرۇۋېتىدۇ. 
مەن مەھەللەمگە بەك ئامراق. 
مەھەللەمنىڭ داۋاملىق مۇشۇنداق شاد - خۇرام بولۇشىنى خالايمەن. 
سائەت جىرىڭلىدى، ئەلى تاتلىق ئۇيقۇدىن ئويغاندى. 
ئۇ كۆزىنى ئۇۋۇلاپ تۇرۇپ: &lt; بىر مىنۇت يېتىۋالاي، بىر مىنۇتقا مەكتەپكە كېچىكىپ قالماسمەن &gt; دېدى - دە، سوزۇلۇپ ياتتى. 
بىر دەمدىن كېيىن ئەلى ئورنىدىن تۇرۇپ، يۈزىنى يۇدى. 
ناشتا قىلىپ بولۇپ، سومكىسىنى ئېسىپ مەكتەپكە ماڭدى. 
ئۇ تۆت كوچا ئېغىزىغا كەلگەندە، پىيادىلەر يولىنىڭ يېشىل چىرىغى ئۆچۈپ قىزىل چىرىغى يېنىپ قالدى. 
&lt; ھەي، بىر مىنۇت بالدۇر كەلسەم بوپتىكەن &gt; دېدى ئۇ ئۆزىگە ئاچچىقلاپ. 
ئۇ يېشىل چىراغنىڭ يېنىشىنى تاقەتسىزلىك بىلەن كۈتتى. 
يېشىل چىراغ ياندى، ئۇ يولدىن ئۆتۈپ، بېكەتتە توختىغان ئاپتوبۇسقا قاراپ يۈگۈردى. 
بېكەتكە يېتىپ باراي دېگەندە، ئاپتوبۇس مېڭىپ كەتتى. 
&lt; ھەي، بىر مىنۇت بالدۇر ماڭغان بولسامچۇ! &gt; دېدى ئۇ قاتتىق تېرىكىپ. 
ئۇ تېخىمۇ تىت - تىت بولۇپ، كېيىنكى ئاپتوبۇسنى ساقلاپ تۇردى. 
بىر مىنۇت، ئىككى مىنۇت... ۋاقىت ئۆتمەكتە. 
لېكىن قېرىشقاندەك ئاپتوبۇسنىڭ قارىسىمۇ كۆرۈنمەيتتى. 
ئەلى مەكتەپكە قاراپ ئۇچقاندەك يۈگۈردى. 
مەكتەپكە كەلگەندە دەرس باشلىنىپ بولغانىدى. 
ئۇ قورۇنغان ھالدا سىنىپ ئىشىكىنى چەكتى. 
ئەلى سىنىپقا كىرىپلا قىزىرىپ كەتتى. 
مۇئەللىم قولىدىكى سائىتىگە قاراپ قويۇپ: - ئەلى، توپتوغرا يىگىرمە مىنۇت كېچىكتىڭىز، - دېدى - دە، گەپ قىلماستىن ئولتۇرۇشقا رۇخسەت قىلدى. 
ئەلى ئورنىغا بېرىپ ئولتۇردى. 
ئۇنىڭ يۈزى ئوت بولۇپ يېنىۋاتاتتى، ئىچىدە: &lt; بىر مىنۇت... ھەي، بىر مىنۇت... &gt; دەپ تەكرارلايتتى. 
بۇرۇنقى زاماندا بىر پادىشاھ ئۆتكەنىكەن. 
ئۇ چىرايلىق كىيىمنى ئىنتايىن ياخشى كۆرىكەن، 
چىرايلىق كىيىنىش ئۈچۈن ھېچنىمىسىنى ئايىمايدىكەن. 
ئۇ ئۆزىنىڭ ھەربىي قوشۇنىغىمۇ كۆڭۈل بۆلمەيدىكەن. 
ئويۇن كۆرۈشنىمۇ ياقتۇرمايدىكەن. 
يېڭى كىيىملىرىنى كۆرسىتىمەن دېمىسە، شاھانا ھارۋىسىغا ئولتۇرۇپ باغ سەيلىسى قىلىشنىمۇ ياخشى كۆرمەيدىكەن. 
ئۇ ھەر سائەتتە دېگۈدەك كىيىم يۆتكەيدىكەن. 
پاھادىشاھلار تىلغا ئېلىنسا، «ئۇ قوبۇلخانىسىدا» دېيىلگەندەك، كىشىلەر ئۇنى تىلغا ئالسا «پادىشاھى ئالەم كىيىمخانىسىدا» دەيدىكەن. 
پادىشاھ ياشايدىغان چوڭ شەھەردە تۇرمۇش كۆڭۈللۈك ۋە پاراۋان بولۇپ، ھەر كۈنى نورغۇن چەت ئەللىكلەر كېلىپ تۇرىدىكەن. 
بىر كۈنى ئىككى ئالدامچى كېلىپ ئۆزلىرىنى توقۇمىچى دەپ تونۇشتۇرۇپ، ئىنسانلار ئارزۇ قىلغانلىكى ئەڭ ئېسىل رەختلەرنى توقۇيالايدىغانلىقىنى ئېيتىشىپتۇ. 
ئۇلار يەنە: رەختلەرنىڭ رەڭ - نۇسخىلىرى ئادەتتىن تاشقىرى گۈزەل بولۇپلا قالماي، بەلكى ئۇنىڭدىن تىكىلگەن كىيىملەرمۇ ئاجايىپ ئالاھىدىلىككە ئىگە دەپ داۋراڭ ساپتۇ. 
ئۇلار تېخىمۇ ئاشۇرۇپ قولىدىن ھېچ ئىش كەلمەيدىغان ياكى ئوڭشىيالماس دەرىجىدە ئەخمەق ئادەملەرنىڭلا بۇ كىيىملەرنى كۆرەلمەيدىغانلىقىنى ئېيتىپتۇ. 
كۆڭلۈمدىكىدەك كىيىم ئىكەن - دە! 
بۇنداق كىيىملەرنى كىيىدىغان بولسام، پادىشاھلىقىمدا قايسى كىشىلەرنىڭ قولىدىن ئىش كەلمەيدىغانلىقىنى كۆرۈۋالىمەن. 
قايسى كىشىلەر ئەقىللىق قايسى كىشىلەر دۆت ئىكەنلىكىنى پەرق ئېتەلەيمەن. 
خوپ، مەن ئۇلارغا دەرھال بۇ رەختىنى توقۇتايچۇ!» دەپ ئويلاپتۇ پادىشاھ. 
شۇنىڭ بىلەن، ئۇ بۇ ئىككى ئالدامچىغا نۇرغۇن پۇل بېرىپ دەرھال ئىشىنى باشلىتىپتۇ. 
ئۇلار ئىككى دەستىگاھنى ئالدىغا قويۇۋېلىپ، ئىشلەۋاتقاندەك قىياپەتكە كىرىۋاپتۇ. 
لېكىن ئۇلارنىڭ دەستىگاھىدا بىرەر تال يىپنىڭ سايىسىمۇ كۆرۈنمەيدىكەن. 
ئۇلار ئەڭ ئىنچىكە يىپەك ۋە ئەڭ ياخشى ئالتۇنلارنى بېرىشىنى جىددىي تەلەپ قىلىپتۇ ۋە بۇ نەرسىلەرنى ئېلىپ تىقىپ قويۇپ، قۇرۇق دەستىگاھتا ھەر كۈنى تۈن يېرىمغىچە ھەپىلىشىپ يۈرۈپتۇ. 
«ھەجەپمۇ كۆرگۈم كەلدى، ئۇلار كىيىملىكنى زادى قانچىلىك تۇقۇغاندۇ؟» دەپ ئويلاپتۇ پادىشاھ. 
بىراق، ئۇ ئەخمەق، قولىدىن ئىش كەلمەيدىغان ئادەملەرنىڭ بۇ رەختلەرنى كۆرەلمەيدىغانلىقىنى ئويلىغىنىدا دىلىغۇل بولدىكەن. 
ئۇ بۇنىڭدىن قورقمايدىغانلىقىغا ئىشەنسىمۇ، يەنىلا ئالدى بىلەن باشقا بىر ئادەمنى ئەۋەتىپ ئىشنىڭ نەدىن نەگىچە بولىۋاتقانلىقىنى كۆزدىن كەچۈرۈپ كېلىشنى مۇۋاپىق كۆرۈپتۇ. 
پۈتۈن شەھەردىكى كىشىلەر بۇ رەخت بىر خىل ئاجايىپ خىسلەتكە ئىگىمىش، دەپ ئاڭلاشقانىكەن. 
شۇڭا ھەممەيلەن بۇ پۇرسەتتىن پايدىلنىپ، ئۆز يۇرتداشلىرىدىن زادى كىملەرنىڭ ئەخمەق، يارامسىز ئىكەنلىكىنى سىناپ باقماقچى بولۇشۇپتۇ. 
«سادىق ۋەزىرىمىنى توقۇمىچىلارنىڭ يېنىغا ئەۋەتىپ باقاي، ئۇ بۇ رەختنىڭ قانداقلىقىنى جەزمەن بىلەلەيدۇ، چۈنكى ئۇ ناھايىتى دانىشمەن، قولىدىن ئىش كېلىشتە، ھېچكىم ئۇنىڭغا تەڭلەشمەيدۇ» دەپ ئويلاپتۇ پادىشاھ. 
بۇ ئاق كۆڭۈل ۋەزىر شۇ ۋەجىدىن ھېلىقى ئىككى ئالدامچىنىڭ تۇرغان ئۆيىگە بارسا، ئۇلار قۇرۇق دەستىگاھتا پايپېتەك بولۇپ ئىشلەۋاتقىدەك. 
«پەرۋەردىگاھ ئۆزۈڭ رەھىم قىلغايسەن! _ _ دەپ ئويلاپتۇ ۋەزىر كۆزلىرىنى يوغان ئاچقىنىچە، _ _ ھېچنېمىنى كۆرەلمىدىمغۇ!»، لېكىن بۇ گەپنى ئاغزىدىن چىقىرىشقا پېتىنالماپتۇ. 
ھېلىقى ئىككى ئالدامچى ئۇنى يېقىنراق كېلىشكە تەكلىپ قىلىپتۇ ۋە نۇسخىسىى ئىنتايىن گۈزەلمىكەن، رەڭگى ناھايىتى چىرايلىقمىكەن، دەپ سوراپ قۇرۇق دەستىگاھلارنى كۆرسىتىۋېرىپتۇ. 
بىچارە ۋەزىرنىڭ كۆزلىرى چانىقىدىن چىقىپ كەتكۈدەك چەكچىيىپتۇ، لېكىن يەنىلا ھېچنەرسىنى كۆرەلمەپتۇ، چۈنكى ھەقىقەتەن ھېچنەرسە يوق ئىكەن. 
«ۋاي خۇدايىم!» دەپ ئويلاپتۇ ئۇ. 
مەن شۇنچە ئەخمەقمۇ؟ مەن ھېچقاچان ئۆزۈمنى بۇنداق ئويلاپ باقماپتىكەنمەن. 
بۇنى ھېچكىم بىلمىسۇن. مەنزە قولىدىن ھېچ ئىش كەلمەيدىغان ئادەمكەنمەندە؟ 
ياق، رەختنى كۆرەلمىگىنىمنى ھېچكىم بىلمىسۇن. 
_ _ ۋەزىر ئەزەم پىكىرلىرى يوقمۇ؟ _ _ دەپ سوراپتۇ بىرى. 
_ _ ئۆزلىرىگە يارىغان بولسىلا، بىزمۇ ئىنتايىن مەمنۇن بولىمىز، _ _ دەپتۇ ئىككىسى تەڭلا. 
ئاندىن ئۇلار بۇ رەختلەرنىڭ رەڭ - نۇسقىلىرىنى تازا تەرىپلەپ بېرىپتۇ. 
ۋەزىر پادىشاھنىڭ يېنىغا بارغاندا ئۆز پېتىچە يادلاپ بېرىش ئۈچۈن، بۇ گەپلەرنى دىققەت قىلىپ ئاڭلاپتۇ ۋە ئەمەلىيەتتىمۇ شۇنداق قىلىپتۇ. 
ئالدامچىلار رەخت توقۇش ئۈچۈن، يەنە نۇرغۇن پۇل، يىپەك ۋە ئالتۇن تەلەپ قىلىپتۇ. 
ئۇلار بۇ نەرسىلەرنى يانچۇقىغا سېلىپ، يەنىلا قۇرۇق دەستىگاھتا ئادەتتىكىدەك ئىشلەۋېرىپتۇ. 
ئۇزاق ئۆتمەي، پادىشاھ يەنە بىر سادىق ئەمەلدارنى رەختنىڭ يەنە قانچىلىك ۋاقىتتا توقۇلۇپ بولىدىغانلىقىنى كۆرۈپ كېلىشكە ئەۋەتىپتۇ. 
ئۇمۇ ۋەزىرگە ئوخشاشلا دەستىىگاھتا ھېچنەرسە كۆرەلمەپتۇ. 
_ _ قاراڭ بۇ رەخت چىرايلىقمىكەن؟ _ _ دەپ سوراپتۇ ئالدامچىلار بىرمۇنچە «گۈزەل نۇسخىلار» نى كۆرسىتىپتۇ، چۈشۈندۈرۈپتۇ. 
ئەمەلىيەتتە بۇ نەرسىلەر مەۋجۇت ئەمەس ئىكەن. 
«مەن ئەخمەق ئەمەستۇرمەن! _ _ دەپ ئويلاپتۇ بۇ ئەمەلدار، _ _ ئېھتىمال ئىقتىدارىم ئەمىلىمگە ماس كەلمىسە كېرەك. 
بۇمۇ قىزىق ئىش، لېكىن ھەرگىز باشقىلار ئۇقۇپ قالمىسۇن! 
شۇڭا ئۇ ئۆزى پۈتۈنلەي كۆرمىگەن رەختلەرنى بىر قۇر مەدھىيىلەش بىلەن ئۇلارغا ئۆزىنىڭ بۇ ئېسىل رەڭ ۋە شوخ گۈللەردىن ئىنتايىن قانائەتلەنگەنلىكىنى بىلدۈرۈپتۇ. 
ئۇ پادىشاھقا: _ _ راست، ھەقىقەتەن بەك ئېسىل رەخت ئىكەن، _ _ دەپتۇ. 
بۇ ئېسىل رەخت توغرىسىدا، شەھەردىكى خالايىق ئىچىدە سۆز - چۆچەك تارقىلىپتۇ. 
رەخت تېخى دەستىگاھتىكى ۋاقتىدىلا، پادىشاھنىڭ كۆرۈپ كەلگۈسى كېلىپ كېتىپتۇ. 
ئۇ ھەمراھ بولۇپ بارىدىغان خادىملارنى ئالاھىدە بەلگىلەپتۇ. 
بۇلارنىڭ ئىچىدە ئىلگىرى كۆرۈپ كەلگەن ھېلىقى ئىككى سادىق ۋەزىرىمۇ بار ئىكەن. 
ئاندىن ئۇ ھېلىقى ئىككى ھىيلىگەر تۇرغان جايغا بېرىپتۇ. 
بۇ ئىككى خۇمپەر پۈتۈن زېھنى بىلەن رەخت توقۇۋاتسىمۇ، لېكىن بىرەر تال يىپنىڭ سايىسىمۇ كۆرۈنمەپتۇ. 
_ _ قارىسىلا، بۇ رەخت راست چىرايلىقمىكەن؟ _ _ دەپتۇ ھېلىقى ئىككى سادىق ئەمەلدار. 
_ _ ئالىيلىرى، قارىسىلا، نېمىدېگەن نەپىس گۈللەر! نېمىدېگەن ئېسىل رەڭ! _ _ 
بىر-بىرىنى قوغلىشاتتى، كۈلۈشەتتى. 
بۇ نېمىدېگەن گۈزەل مەنزىرە، نېمىدېگەن خۇشال كەيپىيات - ھە! 
پەن-تېخنىكا چارۋىچىلىق مەيدانىدا نۇرغۇن قويلار بار ئىدى. 
ئۇلار يۇڭلۇق ھەم سېمىز ئىدى. 
بىر كۈنى تۈن يېرىم بولغاندا، ئېچىرقاپ كەتكەن بىر بۆرە چارۋىچىلىق مەيدانىغا تىمىسقىلاپ كىرىپ كەپتۇ. 
قوتاندىكى قويلار قورققىنىدىن مەرەشكىنىچە ئۆزلىرىنى ھەر تەرەپكە ئېتىشىپتۇ. 
ئۇشتۇمتۇت قويلار ئارىسىدىن بىر قوزا تاقلاپ چىقىپ بۆرىگە ئېتىلىپتۇ. 
قاتتىق چۆچۈپ كەتكەن بۆرە: «ۋۇي، بۇ قانداق ھايۋاندۇ؟» دەپ شاپپىدە ئارقىغا داجىپىتۇ. 
كۆزلىرىنى يوغان ئېچىپ زەن سېلىپ قارىسا، قوزا ئىكەن. 
ئاھ، بۇ بىر سېمىز قوزىكەنغۇ! 
ھىم، مېنى يەۋالغىن، دەپ ئېتىلىپ كېلىۋاتقان ئوخشىمامسەن! 
بوپتۇ، كەل، قوزىچىقىم، كەل! 
بۆرە ئېتىلىپ بېرىپ قوزىنىڭ بوينىنى قاتتىق چشىلەپتۇ. 
ئەڭ مۇھىمى، ئۆزىمىزدە يۈكسەك ئشەنچ بولۇشى كېرەك. 
شۇنىڭغا ئىشىنىشىمىز لازىمكى، بىزدە ھەرقانداق ئىشنى قىلالايدىغان تۇغما قابىلىيەت بار، 
مەيلى قانچىلىك بەدەل تۆلەشتىن قەتئىينەزەر، قىلماقچى بولغان ئىشىنى ۋۇجۇدقا چىقىرىشقا تىرىشىڭ. 
شۇ چاغدا، پاك ۋىجدانىڭىز بىلەن ‹ ‹ بارلىق ئىقتىدارىمنى ئىشقا سالدىم › › دېيەلەيسىز. 
مەلۇم بىر يىلى ئەتىيازدا، سالامەتلىكىم ياخشى بولماي، بىر نەچچە ھەپتىگىچە سىرتقا چىقالماي ئۆيدە ئارام ئالدىم. 
مۇشۇ جەرياندا، قىزلىرىم باققان پىلە قۇرتىنىڭ غوزەكلىشى قىزىقىشىمنى قوزغىدى. 
پىلە قۇرتىنىڭ جاھىللىق ۋە ئىجتىھات بىلەن تىنىمسىز ئىشلىگىنىگە قاراپ، ئۆزۈمنىڭ ئۇلارغا نەقەدەر ئوخشايدىغانلىقىمنى ھېس قىلدىم. 
مەنمۇ ئۇلارغا ئوخشاش بارلىق تىرىشچانلىقلىرىمنى سەۋرچانلىق بىلەن مۇئەييەن بىر نىشانغا مەركەزلەشتۈرۈپ كەلدىم. 
مېنىڭ بۇنداق قىلىشىم پىلە قۇرتىنىڭ مەلۇم بىر كۈچنىڭ تۈرتكىسىدە غوزەك چىقارغانلىقىغا ئوخشاشلا مەلۇم بىر كۈچنىڭ ھەيدەكچىلىكىدە بولغان. 
مەن ئەللىك يىلدىن بېرى، بارلىق زېھنىي كۈچۈمنى ئىلمىي تەتقىقاتقا سەرپ قىلىپ كېلىۋاتىمەن. 
تەتقىقات – ھەقىقەت يولىدىكى ئىزدىنىشتىن ئىبارەت. 
مېنىڭ نۇرغۇن شېرىن گۈزەل ئەسلىمە – خاتىرىلىرىم بار. 
ياشلىق دەۋرىمنى پارىژ ئۇنىۋېرسىتېتىدا تەنھا ئىزدىنىش ئىچىدە ئۆتكۈزدۈم؛ 
كېيىن ئېرىم ئىككىمىز بارلىقىمىزنى ئىلىم–پەنگە بېغىشلاپ، ئاددىي قىرائەتخانا ئىچىدە جاپالىق تەتقىقاتلارنى قىلدۇق. 
ئاخىرى مۇشۇ يەردە رادىينى بايقىدۇق. 
مەن ئەزەلدىن خاترجەم خىزمەت ۋە ئاددىي ئائىلىۋى تۇرمۇشقا ئىنتىلىپ كەلدىم. 
مۇشۇ غايىنى ئەمەلگە ئاشۇرۇش ئۈچۈن، قۇربىمنىڭ يېتىشىچە جىمجىت مۇھىت بەرپا قىلىپ، كىشىلەرنىڭ خىزمىتىمگە كاشىلا قىلشىدىن ھەم نام–شۆھرەت ئېلىپ كەلگەن ئاۋارىچىلىقلاردىن خالىي بولدۇم. 
ئىلمىي تەتقىقات ئىشلىرىدا، بايلىققا ئەمەس، بەلكى كەسىپكە ئىشتىياق باغلىغانلقىمىزغا چوڭقۇر ئشىنىمەن. 
ئېرىم ئىككىمىز بىز بايقىغان نەرسىلەردىن ئىقتىسادىي مەنپەئەت ئېلىش – ئالماسلىق توغرۇلۇق پىكىرلەشكەن ۋاقتىمىزدا، ھەر ئىككىلىمىز تەتقىقاتقا قاراتقان پاك ئەقىدىمىزگە خىلاپلىق قىلىشنى راۋا كۆرمىدۇق. 
شۇڭا، بىز رادىينىڭ پاتېنىت ھوقۇقىنى تەلەپ قىلماي، خېلى جىق بايلىقتىن ۋاز كەچتۇق. 
مەن بۇ ئىشىمىزنىڭ توغرىلىقىغا قەتئىي ئىشىنىمەن. 
دەرۋەقە، ئىنسانلار ئۆز ئەجرىگە لايىق ھەق ئېلىشقا ھوقۇقلۇق. 
ئۇلارنىڭ بوش ۋاقتىمۇ، ماددىي مەنپەئەت قوغلىشىدىغان خىيالىمۇ بولمايدۇ. 
ھۆر – ئەركىن بىر دۆلەتتە، ئەركىن ئالىم سالاھيىتى بىلەن ئىلمىي تەتقىقات خىزمىتىنى ئىشلەش – مېنىڭ بىردىنبىر ئارزۇيۇم. 
مەن بۇنداق ھوقۇقنى ئەزەلدىن ماڭا مەنسۈپ بولۇپ قالار، دەپ ئويلىمىغان ئىدىم. 
چۈنكى، مەن 24 ياشقا كىرگۈچە، باشقىلارنىڭ تاجاۋۇزىغا ۋە دەپسەندە قىلىشىغا ئۇچرىغان پولشادا تۇرغان. 
مەن فرانسىيىدە ياشاش جەريانىدا ئەركىنلىككە ئېرىشىش يولىدا قانچىلىك بەدەل تۆلىنىدىغانلىقىنى چۈشىنىپ يەتتىم. 
مەن كىچىك ۋاقتىمدا ھازىرقىدەك مۇلايىم ئەمەس ئىدىم. 
كۆپلىگەن تاۋى نازۇك كىشىلەرنىڭ بىرەر – يېرىم ئېغىز قاتتىق سۆز ئاڭلىسىلا چىدىماي قالىدىغانلىقىنى تونۇپ يەتكەن بولغاچقا، ئىمكانىيەتنىڭ بارىچە سەزگۈر مىجەزىمنى تىزگىنلەپ كەلدىم. 
ئېرىمنىڭ مۇلايىم، سالماق خاراكتېرىدىن نۇرغۇن نەپكە ئېرىشتىم. 
ئۇ ئۇشتۇمتۇت ۋاپات بولغاندىن كېيىن، تەقدىرنى تەن ئېلىشنى ئۆگىنىۋالدىم. 
يېشىمنىڭ چوڭىيىشىغا ئەگىشىپ، تۇرمۇشتىكى گۈل كۆچۈرۈش، كۆچەت تىكىشكە ئوخشاش ئۇششاق–چۈششەك ئىشلار بىلەن كۆڭلۈمنى ئاۋۇندۇردۇم، 
شېئىر دېكلاماتسىيە قىلىش، يۇلتۇزلارغا قاراشتىنمۇ ئانچە–مۇنچە ھوزۇر ئالىمەن. 
مەن ئىزچىل تۈردە دۇنيانىڭ گۈزەللىكىگە مەھلىيا بولۇپ كەلدىم، 
پۈتۈن ۋۇجۇدۇم بىلەن سۆيگەن ئىلىم–پەنمۇ ئۆزىنىڭ كەلگۈسىدىكى گۈزەل مەنزىرىلىرىنى ئۈزلۈكسىز بېيىتىپ تۇردى. 
مەن شۇنداق دەپ قارايمەنكى، ئىلىم–پەن ئۆزىدە مۇقەددەس گۈزەللىكنى ھازىرلىغان. 
تەتقىقات بىلەن مەشغۇل بولىدىغان ئالىم يالغۇز تېخنىكا خادىمى بولۇپلا قالماي، يەنە سەبىي بالىدۇر. 
سەبىيلەر چۆچەك – رىۋايەتلەرگە مەپتۇن بولغاندەك، ئالىملارمۇ تەبىئەتنىڭ گۈزەل مەنزىرىلىرىگە مەپتۇن بولىدۇ. 
ئىلىم–پەننىڭ بۇنداق سېھرىي كۈچى تەجرىبىخانىدا ئۆمۈرۋايەت باش چۆكۈرۈپ خىزمەت قىلالىشىمغا تۈرتكە بولغان مۇھىم ئامىلدۇر. 
ئوخشاش بىر ئېرىقتىكى سۇ، بەزىلەر ئۇنى ئالتۇن كاسىدا، بەزىلەر ساپال قاچىدا ئۇسۇپ ئىچىدۇ. 
ئالتۇن كاسىسىمۇ، ساپال قاچىسىمۇ يوق كىشىلەر بولسا قوللىرىدا ئۇچۇملاپ ئىچىدۇ. 
سۇدا ھېچقانداق پەرق يوق. 
ئۇنىڭدىكى پەرق پەقەت سۇ ئۇسىدىغان سايماندا، 
قەلەندەر بىلەن پادىشاھنىڭ پەرقى ئەنە شۇ ئۇسىدىغان ‹‹قاچا››دا. 
پەقەت ئۇسسۇزلۇقنىڭ دەردىنى تارتقان كىشىلەرلا سۇنىڭ تاتلىقلىقىنى ھېس قىلالايدۇ. 
قۇملۇق كېزىپ ئۇسسۇزلۇق ۋە ھارغىنلىقنى يەتكۈچە تارتقان سەيياھ سۇنىڭ لەززەتلىك تەمىنى ھەقىقىي تېتىيالايدۇ. 
چىڭقى چۈشنىڭ ئاپتىپىدا يەر تېرىپ چىلىق–چىلىق تەرگە چۆمگەن دېھقانلار سۇنىڭ ئەڭ قىممەتلىك نەرسە ئىكەنلىكىنى بىلىدۇ. 
يەنە بىر خىل كىشىلەر باركى، ئۇلار سالقىن يەردە ئولتۇرۋېلىپ نەپىس جاملاردا قانچە يۇتۇم سۇ ئىچسىمۇ سۇنىڭ تاتلىقلىقىنى تېتىيالمايدۇ. 
چۈنكى ئۇلار سەيياھتەك ئۇسسۇزلۇقنىڭ دەردىنى تارتمىغان. 
دېھقاندەك قاق چۈشتە يەر تېرىپ باقمىغان. 
شۇڭا ئۇلار سۇنىڭ نەقەدەر ئۇلۇغلۇقىنى ھېس قىلالمايدۇ. 
مەيلى كىم بولۇشىدىن قەتئىينەزەر، ئەگەر ئۇ ئاچلىق ۋە ئۇسسۇزلۇقنىڭ قانداق بولىدىغانلىقىنى بىلمىسە تاماق ۋە سۇنىڭ لەززىتىنىلا ئەمەس، تۇرمۇشنىڭ لەززىتىنىمۇ بىلەلمەيدۇ. 
كۈز يامغۇرى كىشىلەرنىڭ يۈز–كۆزىگە ئۇرۇلاتتى. 
يامغۇر سۈيىگە تويۇنغان توپ–توپ قارا بۇلۇتلار بوشلۇقتا ئاستا–ئاستا ئۈزەتتى. 
كەچ كۈز كېلىپ قالغاچقا، ئايىقى كۆرۈنمەيدىغان ئورماندا دەرەخلەر تامامەن يالىڭاچلانىدى. 
قېرى قارىياغاچلار قۇۋزاقلىرىنى بېغىر رەڭ مۇخ ئاستىغا يوشۇرۇپ غەمكىن قاراپ تۇرۇشاتتى. 
كىچىككىنە ۋوگزال ئورمان ئىچىگە يوشۇرۇنغانىدى. 
يىڭى ياسىلىۋاتقان يولنىڭ ئۇلى ۋوگزالنىڭ تاشتىن قوپۇرۇلغان يۈك سۇپىسىدىن تارتىپ ئورمانغا قاراپ سوزۇلۇپ ياتاتتى. 
يولنىڭ ئەتىراپىدا كىشىلەر خۇددى چۈمۈلىلەردەك قىمىلدىشىپ يۈرۈشەتتى. 
يېپىشقاق لاي كىشىنىڭ ئاياق ئاستىدا مىچىلداپ جانغا تېگەتتى، 
يولنىڭ ئىككى تەرپىدە كىشىلەر كۈچەپ توپا قېزىشاتتى. 
لوم تۆمۈرلەر سالماق بىلەن گۈپۈلدىسە، گۈرجەكلەر تاشلارغا تېگىپ جاراڭلايتتى. 
يامغۇر خۇددى ئەگلەكتىن ئۆتكۈزۈلگەندەك ئۇششاق ۋە قويۇق تامچىلاپ، توختىماي ياغاتتى. 
مۇزدەك يامغۇر كىيىملەردىن ئۆتۈپ كەتكەنىدى. 
يامغۇر كىشىلەرنىڭ ئەمگەك ئەجىرىنى زايا قىلىپ، ئوماچتەك قويۇق لاينى يولنىڭ ئۇلىدىن پەسكە ئېقىتىپ چۈشۈرەتتى. 
كىشىلەر كىيىملىرىنىڭ سۇ ئۆتۈپ ئېغىرلىشىپ ۋە مۇزلاپ كەتكىنىگە قارىماي، تاكى قاراڭغۇ چۈشۈپ كۆز باغلانغاندا ئاندىن ئىشتىن قايتىشاتتى. 
سېلىنۋاتقان يولنىڭ ئۇلى كۈندن–كۈنگە ئۇزىراپ ئورمانغا ئىچكىرىلەپ كىرمەكتە ئىدى. 
ۋوگزالغا يىقىنلا جايدا، تاشتىن قوپۇرۇلغان بىنانىڭ قۇرۇق جازىسى سۆرۈنلۈك چېچىپ قەد كۆتۈرۈپ تۇراتتى. 
ئۇنىڭدىكى نەرسىلەردىن بۇزغىلى، قومارغىلى، پارتلاتقىلى بولىدىغانلىرىنىڭ ھەممىسىنى باندىتلار پاك–پاكىز ئېلىپ كېتىشكەنىدى. 
ئىشىك–دېرىزلەرنىڭ ئورنىدا يوغان–يوغان تۆشۈكلەرلا قالغان، 
مەشلەرنىڭ ئاغزى قاراڭغۇ ئۆڭكۈرگە ئوخشاپ قالغانىدى، 
ئۆتمىتۆشۈك بولۇپ كەتكەن ئۆگزىسىنىڭ بىر مۇنچە يېرىدىن بادىرىلار كۆرۈنۈپ تۇراتتى. 
پەقەت تۆت ئېغىز ئۆينىڭ سېمونتلانغان تېگىلا ساق قالغانىدى. 
ھەر كۈنى كېچىسى تۆت يۈز ئادەم چىلىق–چىلىق ھۆل بولۇپ كەتكەن ۋە لايغا مىلەنگەن كىيىملىرى بىلەن ئەنە شۇ يەردە ياتاتتى، 
ھەممەيلەن ئىشىك ئالدىدا كىيىملىرىنى سىقىشقىندا، شۇرقىراپ لاي سۇ ئاقاتتى. 
ئۇلار ھاۋارايىنىڭ ئوساللىقىنى ۋە پاتقاقچىلىقنى سېسىق تىللار بىلەن تىللىشاتتى. 
نېپىزغىنا پاخال سېلىنغان سېمۇنت ئۈستىدە قىستىلىپ يېتىشىپ بىر–بىرىنى ئىسسىتىشقا تىرىشاتتى. 
كىيىملەردىن ھور چىقاتتى، 
لېكىن زادىلا قۇرۇپ باقمايتتى. 
يامغۇر سۈيى دېرىزىلەرگە مىخلانغان تاغارلاردىن ئۆتۈپ يەرگە ئېقىپ چۈشەتتى. 
يامغۇر تامچىلىرى خۇددى قويۇق چاچما ئوقلاردەك ئۆگزىنىڭ قاڭالتىرىغا تېگىپ داراڭلىغان سادا چىقىراتتى. 
ئىشىكلەرنىڭ يوچۇقلىرىدىن غۇرقىراپ سوغۇق شامال كىرىپ تۇراتتى. 
ئاشخانا تاختايدىن سېلىنغان كونا ئۆيگە جايلاشقانىدى، 
ئەتىگەنلىكى ھەممەيلەن مۇشۇ يەردە چاي ئىچىشىپ ئىش ئورنىغا كېتىشەتتى. 
چۈشلۈك تاماق سۇدا پىشۇرۇلغان پۇرچاق بىلەن بىر يېرىم قاداق كۆمۈردەك قاپقارا بولكا ئىدى. 
شەھەر ئۇلارنى پەقەت شۇلار بىلەنلا تەمىنلىيەلەتتى. 
ئېگىز بويلۇق، ئورۇق، يۈزىگە چوڭقۇر قورۇق چۈشكەن تېخنىكا يېتەكچىسى ۋالىرىئان نىكودىموۋىچ پاتۇشكىن ياشانغان كىشى ئىدى. 
تېخنىك ۋاكولىنكو بولسا پاكارراق، لېكىن قاۋۇل، چىرايى سەت، بۇرنى يوغان كىشى ئىدى. 
ھەر ئىككىسى ۋوگزال باشلىقىنىڭ ئۆيىدە تۇراتتى. 
ۋوگزالدىكى ئەكسىلئىنقىلابچىلارنى بېسىقتۇرۇش خادىمى توكارېپ، پۇتلىرى قىسقا، سېمىزلىكىدىن سىمابتەك لىغىرلاپ تۇرىدىغان خۇلېۋانىڭ چاققانغىنا ئۆيىدە ياتاتتى. 
قۇرۇلۇش ئەترىتىدىكىلەر خىلمۇ--خىل قىيىنچىلىق، جاپا–مۇشەققەتلەرگە غايەت زور جاسارەت بىلەن بەرداشلىق بەرمەكتىدى. 
يول ئۇلى كۈندىن–كۈنگە ئورمانغا ئىچكىرلەپ كىرمەكتىدى. 
قۇرۇلۇش ئەترىتىدىكىلەردىن توققۇز كىشى قېچىپ كەتكەنىدى، 
بىرنەچچە كۈندىن كېيىن يەنە بەش كىشى قىچىپ كەتتى. 
يول قۇرۇلۇشى باشلىنىپ بىر ھەپتىدىن ئاشقاندا تۇنجى زەربىگە ئۇچرىدى. 
بىر كۈنى كەچقۇرۇنلۇقى پويىز شەھەردىن بولكا ئېلىپ كەلمىدى. 
دۇباۋا توكارېپنى ئويغىتىپ، ئەھۋالنى ئۇنىڭغا دوكىلات قىلدى. 
قۇرۇلۇش ئەترىتى پارتىيە تەشكىلاتىنىڭ شۇجىسى توكارېپ ئورنىدىن تۇرۇپ، يۇڭلۇق پۇتلىرىنى پەسكە ساڭگىلىتىپ ئولتۇرۇپ، غەزەپ بىلەن قولتۇقلىرىنى قاشلىدى. 
_ _ ھۈنەر چىقارغىلى تۇرۇپتۇ – دە! _ _ 
غۇدۇڭشىدى ئۇ ئىتتىك كىيىمىنى كىيىۋېتىپ. 
دوپ–دوغىلاق خولېۋا ئۆيگە كىرىپ كەلدى. 
_ _ ئىتتىك تېلېفونغا يۈگۈر، 
ئالاھىدە بۆلۈمنى ئال. 
_ _ دېدى توكارېپ ئۇنىڭغا تاپىلاپ، 
ئارقىدىن ئۇ دۇباۋاغا جېكىلدى، 
_ _ بولكا توغرسىدا ھېچكىمگە ئېغىز ئاچما. 
نىيىتىگە يەتمىگىچە ئارام تاپمايدىغان خلېۋا تېلېفونىسىت بىلەن يېرىم سائەتچە ۋارقىرىشىپ، ئاخىر ئالاھىدە بۆلۈمنىڭ مۇئاۋىن باشلىقى جوھراي بىلەن سۆزلىشىشكە مۇۋەپپەق بولدى. 
توكارېپ ئۇنىڭ تېلېفونىسىت بىلەن تاكاللىشىشىغا قۇلاق سالغاچ، تەقەززالىقتا ھە دەپ سالمىقىنى ئۇ پۇتىدىن بۇ پۇتىغا يۆتكەيتتى. 
_ _ نىمە؟ بولكا ئەكەلمىدى؟ 
بۇ كىمنىڭ ئىشى !؟ 
_ _ جوھراينىڭ غەزەپلىك ئاۋازى ئاڭلاندى. 
_ _ ئېيتقىنا، ئادەملەرنى ئەتە نېمە بىلەن باقىمىز؟ 
_ _ تېلېفوندا ئاچچىقى بىلەن ۋارقىردى توكارېپ. 
جوھراي نېمە قىلىش كېرەكلىكىنى ئويلىدى بولغاي، خېلى ئۇزۇندىن كېيىن جوھراينىڭ ئاۋازى ئاڭلاندى: 
_ _ بولكىنى كېچىلەپ ئەۋەتىپ بېرىمىز. 
لېتكىنىڭ ماشىنىسىدا ئەۋەتىمەن، 
ئۇ يولنى بىلىدۇ. 
تاڭ يورۇغىچە يەتكۈزۈپ بېرىدۇ. 
تاڭ ئەمدىلا يورۇشىغا، پاتقاققا مىلىنىپ كەتكەن ماشىنا تاغار–تاغار بولكىلارنى ئېلىپ ۋوگزالغا كىردى. 
ھېرىپ تاتىرىپ كەتكەن لېتكى ماشىنىدىن ئاران چۈشتى، 
چۈنكى ئۇ كېچىچە كۆز يۇممىغانىدى. 
تۆمۈر يول ياساش ئۈچۈن بولغان كۈرەش بارغانسېرى قىيىنلاشماقتىدى. 
تۆمۈر يول باشقۇرۇش ئىدارىسى شىپالنىڭ تۈگىگەنلىكىنى خەۋەر قىلدى. 
رېلىسلار بىلەن كىچىك پاراۋۇزلارنى ئىش ئورنىغا يەتكۈزۈپ بېرىش ئۈچۈن شەھەردە ماشىنا تېپىلمىدى. 
ئۇنىڭ ئۈستىگە كىچىك پاراۋۇزلارنى چوڭ رېمونت قىلىشقا توغرا كېلەتتى. 
بىرىنچى تۈركۈمدىكى تۆمۈر يول ياسىغۇچىلارنىڭ مۇددىتى توشۇش ئالدىدا تۇراتتى، 
ئۇلارنىڭ ئورنىغا كېلىدىغانلاردىن بولسا دېرەك يوق ئىدى؛ 
ھېرىپ ماغدۇرىدىن كەتكەن ئادەملەررنى يەنە ئىشقا سېلىشقا مۇمكىن ئەمەس ئىدى. 
ئاكتىپلار تاختايدىن سېلىنغان كونا ئۆيدە قارا چىراق يېقىپ قويۇپ تا يېرىم كېچىگىچە يىغىن ئېچىشتى. 
ئەتىسى ئەتىگەنلىكى، توكارېپ، دۇباۋا، كىلاۋچىكلار يەنە ئالتە ئادەمنى ئېلىپ پاراۋۇزلارنى رېمونت قىلىش، رېلىسلارنى ئېلىپ كېلىش ئۈچۈن شەھەرگە كېتىشتى. 
كىلاۋچىك ناۋايلىقتىن كېلىپ چىققاچقا، ئۇنى يېمەكلىكنى تەمىنلىگۈچى تارماقلارغا نازارەتچىلىككە ئەۋەتىشتى. 
باشقىلار پۇشىشى–ۋودىتسىغا كېتىشتى. 
يامغۇر تېخىچە ياغماقتىدى. 
مەشرەپ ئۇيغۇر خەلقىنىڭ ناھايتى ئوزاق تارىخقا ئىگە ئەنئەنىۋى ئۆرپ–ئادەتلىرىنىڭ بىرى بولۇپ، كۆڭۈل ئېچىش خاراكتېرىدىكى، قويۇق سەنئەت تۈسىگە ئىگە ئۇنىۋېرسال ئاممىۋى پائالىيەت، 
مەشرەپنىڭ تەشكىللىنىشى ۋە باشقۇرۇلۇشى بىرقەدەر كۆنۈككەن ئادەت ۋە ئىجتىمائىي ئەخلاق تەسىرىدە ئاسان ھەل بولىدۇ. 
مەيدان، ئۆي ئىچى ياكى باغ – ھويلىلاردا گېلەم – كۆرپىلەر سېلىشىپ سورۇن راسلىنىدۇ. 
يېمەك–ئېچمەكلەر تەييارلىنىدۇ. 
جامائەت ياش–قورامى، ئابرۇي–ئىناۋىتى بويىچە تەبىئىي يوسۇندا ئورۇن تۇتۇشىدۇ. 
مەشرەپلەردە ئەخلاق ۋە جامائەت ئىنتىزامى، سەنئەت ۋە تەربىيە زىچ بىرلەشكەن بولىدۇ. 
شۇڭا مەشرەپ خەلىقنىڭ ‹ ‹ سەنئەت مەكتىپى › › ۋە ‹ ‹ ئەدەپ–ئەخلاق بۆشۈكى › › دەپ تەرىپلىنىدۇ. 
مەشرەپ ئوينىلىش شەكلى بويىچە ئوخشىمىغان دەرىجىدە يەرلىك ئالاھىدىلىككە ئىگە بولۇپ، تۈرىمۇ كۆپ، نامىمۇ ھەرخىل. 
مەسلەن، ئوتتۇز ئوغۇل مەشرىپى، دولان مەشرىپى، كۆك (مايسا) مەشرىپى، قېيىت مەشرىپى. 
يەرلىك مەشرەپلەرنىڭ ئىچىدە ئومۇملىشىش دائىرسىنىڭ كەڭلىكى، مەزمۇنىنىڭ موللىقى، تەشكىلى تۈزۈمىنىڭ مۇكەممەللىكى قاتارلىق ئالاھىدىلىكلىرى بىلەن گەۋدىلىنىپ تۇرىدىغىنى ئىلى ئۇيغۇرلىرىنىڭ ‹ ‹ ئوتتۇز ئوغۇل مەشرىپى › › بىلەن دولان ئۇيغۇرلىرىنىڭ ‹ ‹ دولان مەشرىپى › › دىن ئىبارەت. 
‹ ‹ ئوتتۇز ئوغۇل مەشىرىپى › › ئىلى رايونىدىكى ئۇيغۇرلارنىڭ يەلىك مەشرىپى بولۇپ، ئۇ قاتنىشىش دائىرسى پەقەت ئەرلەر بىلەنلا چەكلىنىدىغان مەشرەپ. 
‹ ‹ ئوتتۇز ئوغۇل مەشرىپى › › ئاساسەن كۈزلۈك ھوسۇل يېغىلىپ بولغاندىن كېيىن باشلىنىپ، كېلەر يىلى ئەتىيازلىق تېرىلغۇ باشلانغىچە داۋاملىشىدۇ. 
‹‹ئوتتۇز ئوغۇل مەشرىپى››نىڭ تەشكىلىي قۇرۇلمىسى ئاساسەن مەشرەپ بېگى (قازىبەگ)، يېگىتۋېشى، دارىگەي بېگى، كۆلبېگى، پاششاپ قاتارلىق ئەمەللەردىن تەركىپ تاپقان بولۇپ، ئۇلارنىڭ ھەربىرىنىڭ ئۆز ئالدىغا ۋەزىپىلىرى بار. 
مەشرەپ بېگى (قازىبەگ) _ _ ‹‹ئوتتۇز ئوغۇل مەشرىپى››دىكى ئەڭ يۇقىرى مەنسەپ نامى بولۇپ، ئۇ مەشرەپنىڭ پۈتۈن جەريانىنى نازارەت قىلغۇچى، مەشرەپتىكى دەۋا–دەستۇر ئىشلىرىنى بىر تەرەپ قىلغۇچىدۇر. 
يىگىتۋېشى _ _ مەشرەپنىڭ ئاساسلىق تەشكىللىگۈچىسى بولۇپ، مەشرەپ پائالىيىتىگە يىتەكچىلىك قىلىش ۋەزىپىسىنى ئۆتەيدۇ. 
دارىگەي بېگى (دار بېگى) _ _ ئاساسەن مەشرەپنىڭ كۆڭۈل ئېچىش پائالىيىتىنى ۋە ناخشا – ئۇسۇل، مۇزىكا قاتارلىقلارنى ئورۇنلاشتۇرۇشقا مەسئۇل. 
شۇڭا دارىگەي بېگى شۇ يېزا--كەنىتتىكى ناخشا–مۇزىكىغا ماھىر سەنئەتكارلار ئارسىدىن سايلاش ئارقىلىق بېكىتىلىدۇ. 
كۆل بېگى _ _ مەشرەپنىڭ مالىيە-ئىقتىسادىي ئىشلىرىنى باشقۇرغۇچى بولۇپ، ئادەتتە مەشرەپكە لازىم بولدىغان يېمەك–ئىچمەك قاتارلىقلارنى ھەل قىلىدۇ. 
مەشرەپنىڭ كۈتكۈچىلىرى كۆل بېگىنىڭ ئورۇنلاشتۇرۇشى بويىچە ئىش بېجىرىدۇ. 
پاششاپ _ _ مەشرەپنىڭ ئىنتىزام باشقۇرغۇچىسى بولۇپ، ئادەتتە ‹ ‹ ساقچى › › ۋەزىپىسىنى ئورۇندايدۇ. 
ئۇ مىرشاپ دەپمۇ ئاتىلىدۇ. 
‹‹ئوتتۇز ئوغۇل مەشرىپى››گە ئەزا بولغۇچىلارنىڭ سانى چەكلەنمەيدۇ. 
ئەمما مەشرەپ ئەھلى ئوتتۇز – قىرىق كىشىدىن ئېشىپ كەتمەيدۇ. 
‹‹ئوتتۇز ئوغۇل مەشرىپى››گە ئەزا بولۇشنىڭ تۈزۈمى بار. 
شۇڭا مەشرەپكە ئەزا بولغۇچىدىن بەلگىلىك شەتلەرنى ئورۇنداش تەلەپ قىلىندۇ. 
ئالدى بىلەن مەشرەپكە قاتنىشىشنى تەلەپ قىلغۇچى يىگىتنى دادىسى يېتىلەپ مەشرەپ سورۇنىغا ئەكېلىدۇ. 
پاششاپ بۇ ئەھۋالىنى مەشرەپ بېگى ۋە يىگىتۋېشىغا خەۋەر قىلىدۇ. 
ئۇلار رۇخسەت قىلغاندىن كېيىن يىگىتنىڭ دادىسى مەشرەپ ئەزالىرىنىڭ ئالدىدا ئوغلىنى مەشرەپكە ئەزا قىلىش ھەققىدە مەشرەپ بېگى ۋە يىگتۋېشىغا ئىلتىماس قىلىدۇ: 
‹ ‹ بالىنىڭ ئۇستىخىنى بىزنىڭ، 
گۆشى سىلەرنىڭ، 
ئەدەپ–ئەخلاق ئۆگەنسۇن، دەپ مەشرەپكە ئەكەلدىم. › › دەيدۇ. 
يىگىتۋېشى بالىغا دەيدۇ: 
‹ ‹ بۇ مەشرەپنىڭ تاتلىق چېيى، ئاچچىق تايىقى بار. 
چىدىسىڭىز كىرىشكە رۇخسەت. 
بالا: ‹ ‹ چىدايمەن › › دەپ جاۋاپ بەرگەندىن كېيىن، ئۇنىڭ مەشرەپكە قېتىلىشىغا رۇخسەت قىلىنىدۇ. 
بۇ چاغدا مەشرەپ ئەھلى بۇ بالىنىڭ سورۇنغا قانداق سوۋغىلارنى ئەكەلگەنلىكىنى سورايدۇ. 
بۇ ئۇنچىلىك ۋاي، دەپ كەتكۈدەك قالتىس ۋەقەمۇ ئەمەس، 
لېكىن ئاددىي، كىچىككىنە بۇ ۋەقە ماڭا تولىمۇ ئەھمىيەتلىك بىلىنىپ كەتتى. 
مەن راستىنلا بىر تامچە سۇدىن نۇرلۇق قۇياشنىڭ ئەكسىنى كۆرگەندەك ھاياجانلىنىپ قالدىم. 
خۇددى يېلىنجاپ تۇرغان قىزىل چوغدىن ئۆرلىگەن قىزىق ھارارەتتەك بىرخىل ھاياجان ئىلكىدە قولۇمغا قەلەم ئالدىم. 
سائەت توققۇزلار ئەتراپىدا ئىنستىتۇت دوختۇرخانىسىغا چىقىپ كەتكەن ئايالىم دوختۇرغا كۆرۈندىمۇ، كۆرۈنمىدىمۇ بىلمەيمەن، كۆزلىرىدىن، تاتارغان چىرايىدىن قايغۇ–ھەسرەت ئارىلاشقان جىددىيلىك ئۆرلىگەن ھالدا ئۆيگە قايتىپ كەلدى. 
مەن شىرە يېنىدا ئولتۇرۇپ، ‹‹ئىلى دەرياسى››نىڭ يېڭى سانىنى كۆرۈۋاتاتتىم. 
ئايالىمنىڭ ئىشىكنى جالاقلىتىپ ئېچىپ، ھاسىراپ–ھۆمۈدەپ ئۆيگە كىرىشى دېققىتىمنى تارتتى. 
مەن ئۇنىڭ بىر خىل مۇلايىملىق بىلەن دائىم كۈلۈپ تۇرىدىغان قاپقارا قوي كۆزلىرى ۋە خۇشخۇيلۇق كەتمەيدىغان چىرايىدىن بۇرۇن زادىلا كۆرۈپ باقمىغان، ئىچ–ئىچىدىن ئازابلىنىۋاتقان بىر ھەسرەتنى كۆرگەندەك بولدۇم. 
كاللامغا كەلمىگەن خىياللار كەلدى. 
ئۇنىڭ تۇرقى مېنىمۇ ئەنسىزلىككە سېلىپ قويدى. 
ئۇنىڭغا نېمە بولغاندۇ ؟! 
ياكى دوختۇرخانىدا بىرەرسى بىلەن سەن–پەن دېيىشىپ قالغانمىدۇ ؟! 
لېكىن، ئۇ ئاسان ئاچچىقلىنىپ، جېدەل تېرىيدىغانلاردىن ئەمەس ئىدىغۇ ؟! 
ئايالىم ئىشىكتىن كىرىپلا ماڭا كۆزلىرىنى يوغان ئېچىپ قارىدى. 
ئۇنىڭ بۇ قارىشى ۋە ھەرىكىتىدىن نېمىگىدۇ ئالدىراۋاتقانلىقى چىقىپ تۇراتتى. 
مەن كۆرۈۋاتقان ‹‹ئىلى دەرياسى››نى ياپمايلا، ئورنۇمدىن تۇرۇپ ئۇنىڭ ئالدىغا كېلىپ سورىدىم: 
— نېمە بولدىڭىز؟ 
— ئېسىم قۇرۇسۇن! – دېدى ئايالىم ماڭا بىر خىل ئازابلىق قىياپەتتە قاراپ، 
– مەرھۇم ئاتامغىلا ئوخشايدىغان ئاق ساقاللىق مويسىپىت بىر ئادەمنى ساقلىتىپ قويغانلىقىم يادىمغا كېلىپ، دوختۇرخانىغىمۇ كىرمەي ئۇچقاندەك يېنىپ كەلدىم. 
يىراق يېزىدىن كېلىدىغان بىچارە بوۋاي ھېلىمۇ مېنى ساقلاپ مەكتەپنىڭ ئارقا دەرۋازىسىدا تۇرامدىغاندۇ؟ 
ياكى ساقلاپ–ساقلاپ مېنىڭدەك ۋەدىسىدە تۇرمايدىغان چوكانغا لەنەت!، دېگىنىچە كېتىپ قالغانمىدۇ؟ 
— زادى نېمە گەپ بۇ ؟! 
ئارقا دەرۋازىدا سىزنى ساقلايدىغان قايسى بوۋاي ئۇ ؟! 
ئۆزىڭىزنى تۇتۇۋېلىپ، ئېنىقراق ئېيتىڭ! – دېدىم ئۇنىڭ قولىنى تۇتۇپ. 
تۆت ياشلىق قىز نەۋرەم قوچىقىنى كۆتۈرۈپ بىزنىڭ يېنىمىزغا كەلدى. 
ئۇنىڭ ئويناپ تۇرغان قارا مۇنچاقتەك قوي كۆزلىرى بىر ماڭا، بىر مومىسىغا تىكىلەتتى. 
نەۋرەمنىڭ بىزگە تىكىلگەن كۆزلىرىدىمۇ نېمە بولدى، دېگەندەك سوئال بار ئىدى. 
ئايالىم قولىنى قولۇمدىن ئېلىپ ھويلىغا چىقتى ۋە ۋېلىسىپىتىنى ئېلىپ: — ئارقا دەرۋازىغا چىقىپ كېلەي! كەلگەندە ھەممىنى سۆزلەپ بېرىمەن، – دېدى. 
ئىشىكتىن ئىتتىك چىقىپ كەتتى. 
نەۋرەم ئىككىمىز ئۇنىڭ كەينىدىن جىمجىت قاراپ قالدۇق... 
چۈشلۈك تاماق ۋاقتىمۇ ئۆتۈپ كەتتى. 
ئايالىمنىڭ چىقىپ كەتكىنىگە ئىككى سائەتتىن ئاشقان بولسىمۇ، تېخىچىلا كۆرۈنمەيتتى. 
نەۋرەم ئىككىمىز ئۇنى كۈتۈپ ئاشخانىدىكى شىرەنىڭ يېنىدا جىمجىت ئولتۇراتتۇق. 
ئادەتتە ھەر خىل گەپ–سۆز، قىلىقلارنى قىلىپ مېنى كۈلدۈرىدىغان نەۋرەممۇ بىر كۆڭۈلسىزلىكنىڭ شەپىسىنى سەزگەندەك سۈكۈتكە چۆمگەنىدى. 
بىر چاغدا ئايالىم ۋېلىسىپىتىنى يېتىلەپ ھويلىغا كىرىپ كەلدى. 
مەن ئۇنىڭ ئۆز گۆشىنى ئۆزى يېگۈدەك بولۇپ كەتكەن پەرىشان ھالىتىنى كۆرۈپ ھەيران قالدىم. 
ئۇ ئۆيگە كىرگەندىن كېيىن، مېنىڭ ئۇدۇلۇمغا كېلىپ ئولتۇرۇپ ئۈن سېلىپ يىغلاپ كەتتى. 
مەن نېمە دەپ تەسەللىي بېرىشىمنى بىلمەي بىردەم ئۇنىڭغا ئۈن–تۈنسىز قاراپ ئولتۇرغاندىن كېيىن دېدىم. 
— سىزگە زادى نېمە بولدى؟ 
ئارقا دەرۋازىدا كۆرۈشىدىغان بوۋاي زادى كىم ئىدى؟ 
ماڭا ھېچنېمىنى دېمەي يىغلاۋەرسىڭىز سىزگە قانداق ياردەم ۋە مەسلىھەت بېرەلەيمەن! 
بىرئاز تۇرۇۋېلىپ، ئۇنىڭ ئۆپكە–ئۆپكىسىنى باسالماي يىغلاۋاتقانلىقىغا قاراپ يەنە ئەسكەرتتىم، 
– يىغلىغىڭىز كەلگەن بولسا، تازا يىغلىۋېلىڭ! 
يىغا دەردنى يېنىكلىتىدۇ، دەپتىكەن، 
يىغلاپ–يىغلاپ يېنىكلەپ قالارسىز... 
ئۇ توختىماي يىغلايتتى. 
مەن داستىخان سېلىپ، نان، چىنە ۋە چوكىلارنى ئەكىلىپ، چاي راسلىدىم. 
ئۇ بۇلارغىمۇ قاراپ قويمىدى. 
مەنمۇ گەپ قىلماي جىمجىت ئولتۇرۇۋەردىم. 
بىر چاغدا ئايالىم يىغىسىدىن توختاپ، ئورنىدىن تۇرۇپ يۈز–كۆزىنى يۇدى. 
بىز جىمجىت ئولتۇرۇپ چاي ئىچىشكە باشلىدۇق. 
ئادەتتىكى چاغلاردا ھەرخىل قىلىق ۋە كۈلكە–پاراڭلار بىلەن غىزالىنىدىغان نەۋرەممۇ ئېغىر سۈكۈت ئىچىدە ئىدى. 
چاي ئىچىپ بولغاندىن كېيىن ئايالىم شىرەنى يىغىشتۇردى. 
شۇنىڭدىن كېيىن ئۇ يېنىمدا ئولتۇرۇپ بولغان ۋەقەنى سۆزلەپ بەردى: 
— تۈنۈگۈن كۆكتات بازىرىدىن قايتىپ مەكتەپنىڭ ئارقا دەرۋازىسىغا كەلسەم، ئاتمىش ياشلاردىكى بىر بوۋاي كاۋا سېتىپ تۇرۇپتۇ. 
ئېتىز–ئېرىقنىڭ جاپالىق ئەمگىكىدىن بەللىرى مۈكچەيگەن، چىرايىنى تۇرمۇش مۇشەققەتلىرىنىڭ يالدامىسى سۈپىتىدە قورۇقلار قاپلىغان، ساقال–بۇرۇتى ئۇچتەك ئاقارغان بۇ بوۋاي كۆزۈمگە بەكمۇ ئىسسىق كۆرۈندى. 
مەن ۋېلىسىپىتىمدىن چۈشۈپ، سالام بىلەن بوۋاينىڭ يېنىغا كېلىپ ھارۋىدىكى كاۋىلارغا قارىدىم. 
ئەتىگەندىن بېرى سېتىپ شاللىنىپ قالغان كاۋىلار ماڭا ئانچە ياقمىدى. 
بوۋاي مېنىڭ چىرايىمدىن كاۋىلىرىنىڭ ياقمىغانلىقىنى بىلىپ، دەرھال سۆز ئالدى: 
— قىزىم كاۋا ئالاتتىڭىزمۇ ؟! 
بۇ كاۋىلىرىم سىزگە ياقمىدىغۇ دەيمەن. 
— كاۋىدىن بەش – ئالتىنى ئالاي دېۋىدىم، 
بىراق كاۋىلارنىڭ ياخشىلىرى تۈگەپ، ئادەتتىكىلىرى قاپتۇ، – دېدىم مەن كۆڭلۈمگە كەلگەن گەپنى ئۇدۇللا. 
— سىز دېگەندەك ئادەتتىكىلىرى قالدى. 
سۆزۈمگە ئىشەنسىڭىز، بۇ يىل كاۋىلىرىم بەك تاتلىق بولدى. 
ئەگەر قىزىم راستلا بەش --- ئالتە كاۋا ئالسىڭىز ئەتە ئەكىلىپ بېرەي، 
ئۆيدە ياخشىلىرى بار. 
— بولىدۇ، مەن سىلىنى ئەتە سائەت سەككىزلەردە مەشەدە كۈتەي ئەمىسە. 
— سەككىزگە ئۈلگۈرۈپ كېلەلمەيمەن، 
ئۆيۈم يىراق يېزىدا، سائەت توققۇزلاردا كېلەي! – دېدى بوۋاي مۇلايىم ھالدا. 
— كەلسىلە، سىلىنى مەكتەپ ئىچىگە باشلاپ كىرىمەن. 
مەن كاۋىلىرىدىن بەش – ئالتىنى ئالسام، قالغانلىرىنى قولۇم–قوشنىلىرىم ئېلىپ تۈگىتىدۇ. 
سۆزۈمدىن بوۋاي خۇشال بولدى بولغاي، تاتىراڭغۇ چىرايى نۇر يۈگۈرگەندەك چاقناپ كەتتى. 
بىز مانا شۇنداق كېلىشىپ ئايرىلدۇق. 
بۇلارنى تۈنۈگۈن سىزگە دەپ قويغان بولسام، بۈگۈن ئېسىمگە سېلىپ قوياتتىڭىزكەن!... 
ئۇ سۆزىدىن توختاپ، چوڭقۇر بىر ئۇلۇغ---كىچىك تىندى ۋە سۆزىنى داۋام قىلدى: 
— بۈگۈن سائەت توققۇزدا ئارقا دەرۋازىغا چىقىدىغانلىقىمنى ئۇنتۇپ دوختۇرخانىغا بېرىپتىمەن، 
دوختۇرخانىغا بارغىچە بىر قانچە تونۇش ئايال ئۇچراپ قۇرۇق گەپ بىلەن بىر مۇنچە ۋاقىت ئۆتۈپ كەتتى، 
كېيىن بىر ئايالنىڭ قولتۇقلاپ كۆتۈرۈۋالغان كاۋىسىغا كۆزۈم چۈشۈپ، كاۋا ئېلىپ كېلىدىغان ھېلىقى بوۋاي يادىمغا كەلدى، 
سائىتىمگە قارىسام 11 بولۇپ قاپتۇ. 
دوختۇرخانىغا بارماي ئارقامغا بۇرۇلۇپ ئۇدۇل ئۆيگە كەلدىم. 
كۆردىڭىز، ۋېلىسىپىت بىلەن ھاسىراپ–ھۆمۈدەپ ئارقا دەرۋازىغا بېرىپ قارىسام، كاۋا ساتىدىغان بوۋاي كۆرۈنمىدى. 
كېلىپ كەتكەنمىدۇ؟، دېگەن خىيال بىلەن دەرۋازىغا قارايدىغان يىگىتتىن كاۋا ساتىدىغان بىر بوۋاينىڭ كەلگەن – كەلمىگەنلىكىنى سورىسام، ئۇ ماڭا ھارۋىسىغا لىققىدە كاۋا بېسىلغان ئاپئاق ساقاللىق بىر بوۋاينىڭ كېلىپ، خېلى ئۇزاق ساقلاپ تۇرۇپ، ئاخىرى كۆكتات بازىرى تەرەپكە كەتكەنلىكىنى دەپ بەردى. 
مەن يەنە ئۇچقاندەك كۆكتات بازىرىغا باردىم. 
ھەممە يەرنى ئارىلاپمۇ بوۋاينى تاپالمىدىم، 
شۇنىڭ بىلەن سولىشىپ قايتىپ كەلدىم، 
بوۋاينىڭ مېنى ساقلاپ تىت–تىت بولۇپ تۇرغان ھالىتى زادىلا كۆز ئالدىمدىن كەتمىدى. 
مەن بۇ بوۋايغا قانداقمۇ يۈز كېلەلەيمەن، ئەمدى. 
شۇ تاپتا ئاق كۆڭۈل، ساددا بۇ بوۋاينىڭ مۇلايىم كۆزلىرىدىن ماڭا لەنەت تۆكۈلۈۋاتقاندەك تەنلىرىم شۈركىنىپ كېتىۋاتىدۇ. 
ئايالىم يەنە ئۆزىنى تۇتالماي ئۈن سېلىپ يىغلاپ كەتتى، 
مەن نېمە دەپ تەسەللى بېرىشىمنى بىلمەي ئۇنىڭ قولىنى تۇتۇپ تۇرۇپ دېدىم: 
— يىغلىماڭ بولدى، 
بولغۇلۇق بوپتۇ، 
ئەمدى يىغلىغان بىلەن ئورنىغا كەلمەيدۇ!، –، 
نەۋرەم بىر ماڭا، بىر يىغلاۋاتقان مومىسىغا قاراپ، بولۇنغان گەپ–سۆزلەرنىڭ تەكتىگە يېتەلمەي، ھاڭ–تاڭلىق ئىلكىدە كۆزلىرىنى چىمىلدىتاتتى. 
— بوۋاي لەۋزىدە تۇرۇپ، كاۋىلىرىنى يىراق سەھرادىن ئەكەلسە، مەن ۋەدە قىلغان تۇرۇقلۇق، دېگەن قەرەلدە ئالدىغا چىقماي، يالغانچى بولۇپ قالدىمغۇ ئەمدى؟! 
نېمىشقىمۇ بوۋاينىڭ قايسى يېزىلىق ئىكەنلىكىنى سورىۋالمىغاندىمەن، 
ئەگەر بوۋاينىڭ قايسى يېزا، قايسى كەنتتىن ئىكەنلىكىنى بىلگەن بولسام، قانچىلىك بەدەل كەتسىمۇ ماشىنا كىرا قىلىپ چىقىپ، ئۇنىڭدىن ئەپۇ سوراپ كېلەتتىم! 
ئايالىم ئۆز–ئۆزىنى ئەيىبلەپ سۆزلەيتتى ۋە كىچىك بالىدەك توختىماي يىغلايتتى. 
ئۇنىڭ ئىنچىكە قاشلىرى ئاستىدىكى قاپقارا كۆزلىرىدىن تاراملاپ قۇيۇلۇۋاتقان ياش توختىمايتتى. 
مەن ئۇنىڭ كۆزلىرىدىن ئېقىۋاتقان بۇ ياشلاردىن بىر چىن يۈرەكنى كۆرگەندەك بولدۇم، 
بۇ يۈرەك ئار–نومۇس، ۋىجدان، ئىنسانىي پەزىلەت نۇرىنى چېچىۋاتقان نۇرلۇق مەشئەلگە ئوخشايتتى... 
ياپونىيە ئاياللىرى بىر-بىرىنىڭ كىيىمىگە سەپسېلىپ، بىر-بىرىنىڭ قىممىتىنى ئۇچىسىدىكى لاتا ۋە مىتاللار بىلەن باھالايدىغان سەۋىيىدىن ئاللىبۇرۇن خوشلاشقان بولسا كېرەك. 
ئۇلار كىيىمنى كۆز-كۆز قىلىش رەۋىشتە ئەمەس، بەلكى ئىنسانىي ھوزۇر سۈپىتىدە كىيىدىغاندەك تۇراتتى. 
كىيىم ئۇلار ئۈچۈن خاراكتېردىكى ئاجىزلىقنى بېزەيدىغان ئالامەت ئەمەس ئىدى، 
بەلكى بىر خىل تۇرمۇش سەنئىتى ئىدى. 
بىنادا ئۆزىنىڭ ئۆيىگە چىقىپ كېتىۋاتقان ئادەم مىڭىۋاتقان پەشتاقنى ئېسىدىن چىقىرىپ قويىدۇ، 
كېيىم-كېچەككە كۆزى تويغان ئادەملەر ئۈچۈن كىيىممۇ ئەنە شۇنداق بىر نەرسە. 
كېيىم-كېچەك ئارقىلىق ئۆزىنى ھىسابقا ئۆتكۈزۈش ئەمىلىيەتتە نامراتلىقنىڭ يەنە بىر شەكلى بولۇپ، كىيىمگە بولغان مەستانىلىق ئىنساننىڭ خاراكتېرى ۋە ۋۇجۇدىدىكى بىباھا گۈزەللىكنى خاراب قىلىدۇ، 
بۇ خۇددى كۆزنى ئويۇپ بېرىش بەدىلىگە كۆزەينەككە ئېرىشىشكە ئوخشايدۇ. 
مەزكۇر تاتسۇنوكۇچىدىكى يېزا ئاياللىرى شەھەردىكى ئاياللارغا ئوخشاشلا ياشلىقىدا زىلۋا، نازۇك، ئەركىن بولۇپ، ئىختىيارى ياشايتتى. 
ئۇلار ئەرلەر ئۈچۈن خوتۇنغا، بالىلار ئۈچۈن ئانىغا ئايلانغاندا، ئۆزلىرىنىڭ سەۋرچانلىقى ۋە ۋاپادارلىغىنى نامايەن قىلاتتى، 
بارلىقىنى ئەرلىرىگە ۋە بالىلىرىغا ئاتىۋېتەتتى. 
ياپون ئاياللىرىنىڭ پەرزەنت تەربىيلەش جەھەتتىكى مەسئۇلىيىتى ھەقىقەتەن ئېغىر. 
بالىلار يەسلىگە كىرگەن شۇ كۈندىن باشلاپ، ئانىلارمۇ ئۇلار بىلەن بىللە ئوقۇش ھاياتىغا قەدەم قويىدۇ. 
ھەپتىدە بىر ئىككى نۆۋەت يەسلى ۋە مەكتەپلەرنىڭ ھەرخىل پائالىيەتلىرىگە قاتناشمىسا بولمايدۇ. 
ئۇلار ئوقۇتقۇچىغا ھەمكارلىشىپ، بالىلارنىڭ ئائىلىدىكى ئۆگىنىشىگە ياردەم قىلىدۇ، 
بالىلىرىغا ھەر خىل تەربىيىلەرنى بېرىدۇ. 
ياپونىيە بالىلىرى مەكتەپكە كىرگەن ئانىلار ئادەتتىن تاشقىرى ئالدىراش بولۇپ كەتكەچكە، خىزمىتى بارلىرى خىزمىتىدىن ئىستىپا بېرىدۇ-دە، پۈتۈن زېھنىنى پەرزەنت تەربىيىسىگە قارىتىدۇ. 
ئۇلارنىڭ نەزىرىدە خىزمەت قىلىپ ئېرىشكەن پايدا پەرزەنت تەربىيىسىنىڭ ئارقىسىدىكى كۆرۈنمەس پايدىغا قارىغاندا، ئەرزىمەس بىر نەرسە ئىدى. 
ئانىلار يەنە ئەرلىرىنى كۈتىدۇ، 
ئۆي تازىلايدۇ. 
شۇنى كېسىپ ئېيتىشقا بولىدۇكى، ياپونلارنىڭ ئۆيلىرىنىڭ ئەڭ چەت بۇلۇڭىدىنمۇ ئەخلەت ۋە چاڭ-توزاڭ تاپقىلى بولمايدۇ. 
ياپون ئاياللىرى پاكىزلىقنى گويا پاكىزلىققا شەيدا بولۇپ قالغاندەك ياخشى كۆرىدۇ. 
كاۋاساكىمۇ ئەنە شۇنداق پاكىزلاردىن بولۇپ، مونچا لۈڭگۈسىدىن سەككىزنى تۇتاتتى، 
ئۇلارنى بىر قېتىم ئىشلەتكەندىن كېيىن تەلتۆكۈس دىزىنفىكسىيە قىلاتتى. 
ئۇنىڭ يوتقان-كۆرپىلىرى ۋە كىرلىكلىرىمۇ كۆپ بولاتتى. 
شۇ قەدەر ئالدىراش بولغان ياپون ئاياللىرى تۈرلۈك خالىس ئىشلارنى قىلىشقا ۋاقىت چىقىراتتى، 
ئۇلار بىر يەرگە جەم بولۇپ، تاماق ئېتىشنى ئۆگىنەتتى، 
پىرەنىك پىشۇراتتى، 
مەنمۇ ئۇلارغا لەغمەن ۋە پولۇ ئېتىش ئۇسۇللىرىنى ئۆگەتتىم. 
دوستلار ئۇچرىشىشلىرىدا ئۇلار قۇرۇق پاراڭ سېلىشنىڭ ئورنىغا ئۆز-ئارا بالا تەربىيلەش تەجرىبىلىرىنى ئالماشتۇراتتى. 
مەن ياپون ئاياللىرىنىڭ ئاشۇ خىل پائالىيەتلىرىگە قاتناشقىنىمدا، تەبىئىي ھالدا ئۇيغۇر ئاياللىرىنىڭ قاتار چايلىرىنى ئەسلەپ قالاتتىم، 
سەمىرىپ تىقىلىپ كەتكەن ئاياللار چۇۋۇلچاق گەپلەرنى دىيىشىپ، تالاي ۋاقىتنى ئۆتكۈزىۋېتەتتى، 
ئۈستەلگە تۈرلۈك قورۇمىلار دۆۋىلەپ تىزىلغان، سېمىز ئاياللار خۇددى ئولجىغا ئېرىشكەن ۋەھشىي گۆشخور ھايۋانلاردەك قورۇمۇلارنى يالماپ-يالماپ يېيىشىدۇ. 
ئۇلار ئۆيلىرىگە بىر قانچە تېتىقسىز يۇمۇردىن باشقا ھىچنىمە ئۆگىنەلمەي قايتىشىدۇ. 
كاۋاساكى بىلەن مۇرائۇچىدىن ئىبارەت بۇ ئىككى نەپەر ياپون قىزىنىڭ چىرايى ئادەتتىكىچە بولسىمۇ، سۆيۈملۇك ئىدى. 
ئۇلارنىڭ قىممەت قارىشى، ئەخلاقى ۋە ئېتىقادى قانداق بولۇشىدىن قەتئىينەزەر ئۆزلىرىنى باشقىلارنىڭ ئالدىدا قانداق تۇتۇشنى، ئۆزىنىڭ ئوبرازىنى ئوڭۇشلۇق ھالدا تىكلەشنى بىلەتتى، 
شۇنىڭ بىلەن ئۇلارنىڭ ئاددى چىرايىمۇ ئۆزلىرىگە مۇھەببەت ۋە قەدىرىيەت ئېلىپ كېلەتتى. 
بىزنىڭ ئۇيغۇر قىزلىرىغا قارىسىڭىز شۇنداق چىرايلىق، ئەمما ئۇلارنىڭ نۇرغۇنلىرىدا قىزلارغا خاس نازاكەت ئۆچكەن. 
ئۇلار ئۆزلىرىنى پەۋقۇلئاددە چىرايلىق دەپ بىلىپ، قېتىۋالىدۇ. 
خۇرۇم يوپكا ۋە خۇرۇم ئىشتان كىيىشىۋالغان بەزى قىزلار كۆرەڭ ھالدا ئۆزىنى ئەركەك چىۋىن قونمىغان ئاقسۆڭەك گۈزىلىدەك ھېسابلايدۇ. 
ئەمىلىيەتتە، ئۇلار ئەر-ئايالنىڭ خاراكتېر پەرقى نەزەرگە ئېلىنمىغان تەلىم-تەربىيىنىڭ مەھسۇلاتى بولۇپ، ئەر-ئايال باراۋەرلىگىنى ئەر-ئاياللار ئوخشاشلىقى دەپ چۈشىنەتتى. 
ئۇلار دۇنيانى ناھايىتى ئاز بىلىدۇ. 
شۇڭا ئۇلار ئامېرىكىنىڭ پۇل تېپىش ئۈچۈن ئىشلەنگەن فىلىملىرىدىكى نامراتلار مەھەللىسىدە يۈرگەن كوچا لۈكچەكلىرىنىڭ تەقى-تۇرقىنى مودا قاتارىدا چۈشىنىۋېلىشقانىدى. 
نەتىجىدە &lt; قاندىغاي &gt; دېگەن ھايۋانغا ئوخشاپ كېتىدىغان بىر تۈركۈم ئۇيغۇر قىزلىرى بارلىققا كەلدى. 
ئۇلار بىرەر كىشىنى مەسئۇلىيەت بىلەن سۆيمەيدۇ ياكى سۆيدۈرەلمەيدۇ. 
قەشقەر يوپۇرغا ناھىيىسى سىيەك يېزا 4 - كەنت 4 - مەھەللىدىن ئالىمجان يېقىندا پايتەختكە بېرىپ ئۆزىنىڭ ئالەمشۇمۇل تەتقىقاتىنىڭ پاتنېنتىنى ئىلتىماس قىلىپ شانلىق غەلبە بىلەن زەپەر قۇچۇپ قايتىپ كەلدى. 
ئۇنىڭ يېقىنقى ئىككى يىل مابەينىدە بارلىققا كەلتۈرگەن كەشپىياتلىرى 10 خىلغا يېتىدۇ. 
بۇنىڭدا ئادەمنى ھەم خۇشال قىلىدىغىنى ھەم چوڭقۇر ئويلاندۇرىدىغىنى ھاۋانى ئېنىرگىيە قىلىش ئارقىلىق دېۋگاتىل (ماتور) نى ھەركەتلەندۈرۈش. 
ئالىمجان بۇ كەشپىياتى ئارقىلىق پۈتۈن دۇنيادا كەلگۈسى 50 يىلدىن كېيىنكى ئېنىرگىيە مەنبەسى كەمچىلىكىنى شۇنداقلا، نۆۋەتتىكى خەلقئارانى ساراسىمگە سېلىۋاتقان مۇھىت بۇلغىنىش مەسىلىسىنى ئادەمنىڭ ئەقلى ئىقتىدارى قوبۇل قىلىشقا جۈرئەت قىلالمىغۇدەك ئەمەلىي تېخنىكىسى بىلەن ھەل قىلدى. 
ئۇ كەشپىياتنى پايتەختتىكى مۇتەخخەسىسلەر سوغۇققانلىق بىلەن ئەستايىدىل تەكشۈرۈپ كۆرۈپ تولىمۇ رازىمەنلىك بىلەن مۇئەييەنلەشتۈردى ھەم ئۇ ماتورنىڭ كېرەسىز گاز قويۇپ بېرىش ئارقىلىق مۇھىتنى بۇلغاش نىسبىتىنى نۆل پىرسەنت دەپ بېكىتىشتى. 
ئارقىدىنلا ئۇلار دۆلەت نېفىتىكە زور سوممىلىق مەبلەغ ئاجرىتىدۇ ھەم بۇنىڭدىن كۆپ مىقداردا كىرىم قىلىدۇ. 
سېنىڭ بۇ كەشپىياتىڭ دۆلەتنى نۇرغۇن ئىقتىسادتىن مەھرۇم قىلغۇدەك دېگەن شاتلىق ئارىلاش تەئەججۇپلۇق ئىنكاسنى بىلدۈرۈشىدۇ. 
ئالىمجان تەتقىق قىلىپ ياساپ چىققان بۇ ماتورغا يەل (ھاۋا) ئېنىرگىيە قىلىنىدۇ، 
يەنى ماشىنا تراكتۇرلارنىڭ چاقىغا يەل بېرىدىغان (چىباڭ) يەل ماشىنىسىدىن چىققان ھاۋا ئۇ ماتورغا ماي ياكى يېقىلغۇ گاز ئورنىدا ئىشلىتىلىدۇ. 
ئۇ مۇھىتىنى بۇلغىمايدۇ ھەم دۇنيا بويىچە ئەڭ ئەرزان ئېنىرگىيە بولۇپ ھېساپلىنىدۇ. 
ئالىمجان بۇ كەشپىياتىغا پاتنېت ئىلتىماس قىلىپ 10 كۈندىن كېيىن ئامېرىكا، 15 كۈندىن كېيىن فرانسىيە بۇ خىل پاتنېنتنى ئىلتىماس قىلغان. 
دېمەك، بىز ئۇيغۇرلارنىڭ تەلىيى يېقىنقى ئەسىر مابەينىدە بۇ كەشپىيات ئارقىلىق ئوڭ كەلدى. 
نۆۋەتتە ئالىمجاننىڭ پاتنىتقا مۇناسىۋەتلىك ئىشلىرى پۈتتى. 
گۇۋاھنامە ئاۋغۇستنىڭ ئاخىرىدا قولغا كەلمەكچى. 
ئالىمجاننىڭ بۇ نۆۋەتتە ئىلتىماس قىلغىنى پەقەت ھاۋانى ئېنىرگىيە قىلىپ ھەركەتلىنىدىغان ماتۇر. 
قالغان كەشپىياتلىرىنى بىر-بىرلەپ ئوتتۇرىغا چىقارماقچى. 
ئالىمجان بۇ كەشپىياتى توغرۇلۇق ناھىيىگە ئەھۋال ئىنكاس قىلغاندا ئالدى بىلەن ناھىيىمىزنىڭ ئەلسۆيەر، خەلقپەرۋەر ئوغلان ھاكىمى - ھەسەنجان ئەخمەت يېقىندىن كۆڭۈل بۆلۈپ ئۆزى ئالىمجاننىڭ ئۆيىگە بېرىپ كۆرگەندىن كېيىن، بۇ ناھىيىنىڭ ھەر بىر ئىدارىدىكى رەھبىرى خادىمىدىن بىر كىشىنى ئېلىپ كېلىپ ئاندىن بۇنى تونۇشتۇرغان، 
ھەممەيلەننى گۇۋاچى بولۇشقا چاقىرغان. 
ئاندىن 11 مېنۇتلۇق چۈشەندۈرۈش فىلىمى لېنتىغا ئېلىنغان. 
لېكىن ئالىمجاننىڭ تەشەببۇسى بىلەن بۇ فىلىم تارقىتىلمىدى. 
ئۇنىڭ ئۆيىگە بارسىڭىز مېھماندوست ئۇيغۇر ئالىمى يىگىتى ئالدى بىلەن ئۇ فىلمىنى قويۇپ بېرىدۇ، 
سىزنىڭ يەنە ئىشەنگۈڭىز كەلمەيدۇ. 
ئاندىن ئۇ سىزگە بىر-بىرلەپ ئەمەلىيىتىنى كۆرسىتىپ قويىدۇ، 
ئاندىن ئىشىنىسىز لېكىن يەنە «چۈش كۆرۈۋاتقاندەك» بىر خىل ھېسسىيات بىلەن پەخىرلىنىش، سۆيۈنۈش ھېسسىياتىغا چۆمىسىز. 
ئالىمجان پايتەختتە ئۆزىنىڭ كەشپىياتلىرى ھەققىدە مۇھاكىمە سۆزلىگەندە مۇتەخخەسىسلەر: ئەگەر ئەمەلىي كەشپىياتىڭ ھازىر سۆزلىگىنىڭ بىلەن ئوخشاشلا بولسا، سەن ئۈچۈن بىز نوبىل مۇكاپاتىنى ئىلتىماس قىلىمىز، تەستىقلىنىشتا گەپ يوق» دەپ ئىپادە بىلدۈرۈپتۇ. 
ئالىمجاننىڭ نۆۋەتتە تىزىملاتقان بۇ بىر تۈرىمۇ خەلقارالاشسا نوبىل مۇكاپاتىغا شەكسىز ئېرىشىدۇ. 
ئۇ تىرىشچان، ئاقكۆڭۈل، ساددا مىجەز كەشپىياتچىمىزنىڭ ئاددىي بىر ئائىلىدە، ئاددىي شارائىتتا بۇنداق ئالەمشۇمۇل كەشپىياتلارنى روياپقا چىقىرىشىنى تۇنجى ئاڭلىغاندا سىز ئەمەس مەنمۇ ئىشەنمىگەن. 
لېكىن پاكىت دېگەن بەرىبىر پاكىتتە. 
ئالىمجان قۇربان، ئەر، ئويغۇر، 43 ياش. 
قەشقەر يوپۇرغا ناھىيە سىيەك يېزىسى 4 - كەنت، 4 - مەھەللىدىن. 
دىھقانچىلىقتىن سىرت ياغاچچىلىق قىلىدۇ. 
ئۇ بىر ياشقا كىرگەندە ئائىلىسىدىكىلەر بىلەن غۇلجىغا كۆچۈپ كەتكەن ھەم غۇلجا جېلىليۈزى خوتەن مەھەللە 7 - ئەترەتتە ئولتۇراقلاشقان. 
ئۇ يەردە چوڭ بولغاندىن كېيىن دىھقانچىلىق ۋە ياغاچچىلىق قىلغان. 
30 ياشقا كىرگەندىن كېيىن ئائىلىسىدىكىلەر بىلەن ئەسلى يۇرتى قەشقەر يوپۇغا سىيەككە قايتىپ كېلىپ تېرىقچىلىقىنى قىلغان، 
ئۇنىڭ بىلەن بىرگە ياغاچچىلىق قىلىپ يىراق-يېقىنغا ئۇستا ھۇنەرۋەن دەپ نام چىقارغان. 
ئۇ يېقىنقى ئىككى يىلدىن بېرى ئىزچىل تىرىشىش ۋە قېتىرقىنىپ تەتقىق قىلىش ئارقىلىق بىر نەچچە خىل كەشپىياتىنى بارلىققا كەلتۈرۈپ، مىللىتىمىز، رايونىمىز ۋە ئۇلۇغ ۋەتىنىمىز ئۈچۈن، قىسقىسى ئىنسانىيەت ئۈچۈن زور شان-شەرەپ ئېلىپ كەلدى. 
تۆۋەندە مەن ئۇنىڭ كەشپىياتلىرىدىن يەنە بىرىنى تونۇشتۇرماقچى. 
ئۇنىڭ ھاۋانى ئېنىرگىيە قىلىدىغان ماتوردىن باشقا يەنە چوڭ بۆسۈش دەپ قارىلىدىغىنى ھاۋانى ئېنىرگىيە مەنبەسى قىلىش ئارقىلىق گاز ئوچاقنى كۆيدۈرۈش. 
بۇ كەشپىيات ھاۋانى گاز تۇڭىغا قاچىلاپ، ئۇنىڭغا بىر خىل دورا ئارىلاشتۇرۇپلا گاز تۇڭىدىن يەنە بىر نەيچە (گۈەنزە) ئارقىلىق ئۇنى ئۆزى ياسىغان گاز قالايدىغان ئوچاققا چېتىپ ئوچاقنى كۈندىلىك تۇرمۇشتا ئىشلىتىشتىن ئىبارەت. 
ئالىمجان بۇ كەشپىياتىنى ئون سەككىز مىليونغا ساتمىغانلىقىنى ئېيتتى. 
ھېلىقى ماتورىنىمۇ شاڭخەيدىن كەلگەن بىر خوجايىن: «ئاغزىڭغا پاتقان پۇلنى ئېيت، مەن بۇنى ئېلىپ كېتەي» دېگەن. 
ئالىمجان ئۇنىڭغا سەن ئېلىپ كەتسەڭمۇ ياساپ باشقىلارغا ساتىسەن، ئۇنىڭدىن مەن ئۆزۈملا ياساپ ساتاي دېدىم، دەپ جاۋاب بەرگەنلىكنى ئېيتتى. 
ئۇنىڭ باشقا كەشپىياتلىرىنى كىيىنكى قېتىملىق مۇلاھىزىدە ئوتتۇرىغا قوياي. 
ھازىرچە مۇشۇنچلىك بولسۇن. 
ھازىر ئالىمجان كۈندە نەچچە ئون زىيارەتچىنى كۈتىۋېلىش بىلەن بەند بولىۋاتىدۇ. 
ئىنسانلارنىڭ ئانىلارنى ئۇلۇغلاش ئىدىيىسى ئىپتىدائىي جامائەت تۈزۈمى تۇرغۇزۇلغان ئەڭ قەدىمكى دەۋرلەردىلا باشلانغان. 
ئىنسانلار ئىجتىمائىي مەخلۇقات سۈپىتىدە تىرىكچىلىك قىلىشقا باشلىغان ئاشۇ يىراق ئۆتمۈشتە ئاتىلىق ئۇرۇقداشلىق تۈزۈمى ئورنىتىلغان بولۇپ، قانداشلىق مۇناسىۋىتى ئاساسىدا تىكلەنگەن مۇئەييەن كىشىلەر توپى يەنى مۇئەييەن ئۇرۇق ئانىلارنى مەركەز قىلىپ تەشكىللىنەتتى. 
ئۇرۇق-تۇغقانچىلىق مۇناسىۋىتى ئانا تەرەپنى ئاساس قىلاتتى. 
ئاياللار ئۇرۇق – جامائەت ئىچىدە ھۆكۈمرانلىق ئورۇندا تۇرۇپ، بارلىق ئىشلەپچىقىرىش پائالىيەتلىرىگە رەھبەرلىك قىلاتتى. 
ئەر كىشى ئۆيلەنگەندىن كېيىن ئايالنىڭ ئۆيىگە كۆچۈپ باراتتى ۋە ئايال تەرەپنىڭ جەمەتىگە ئۆتۈپ كېتەتتى. 
قىسقىسى، ئاياللارنى ئەزىز كۆرۈش ۋە ئۇلۇغلاش ئىدىيىسى پۈتۈن جەمئىيەت ئەزالىرىنىڭ ئورتاق ئېتىقادىغا ئايلانغانىدى. 
بۇ خىل ئېتىقادنىڭ روھىي ماھىيىتى - ئاياللار ئىنسانىيەتنىڭ ياراتقۇچىسى دېگەندىن ئىبارەت بولۇپ، بۇ ۋاقىتنىڭ ئۆتۈشىگە ئەگىشىپ مەزمۇندا بېيىغان، 
يەنى ئاياللار ئىنسانلارنى يوقلۇقتىن بارلىققا كەلتۈرگەنىكەن، يەنە ئەكسىگە ياندۇرۇپ بارلىقتىن يوقلۇققا ئايلاندۇرالايدۇ، دەپ قارالغان. 
كارىزنى ئەجدادلىرىمىز ئىقلىمى قۇرغاق، چوڭراق دەريا - ئېقىنلىرى يوق، يەر ئۈستى سۈيى ئىنتايىن كەمچىل تۇرپان رايونىنىڭ سۇ مەسىلسىنى ھەل قىلىش ئارقىلىق گۈللەندۈرۈش ئۈچۈن، ئۇزاق مەزگىللىك تۇرمۇش ئەمەلىيىتىدە قايتا - قايتا سىناقتىن ئۆتكۈزۈپ ئىجاد قىلغان ۋە بۈگۈنكىدەك مۇكەممەل ھالغا كەلتۈرگەن. 
تۇرپان ئويمانلىقى شىنجاڭ ئۇيغۇر ئاپتونوم رايونىنىڭ شەرقىگە جايلاشقان بولۇپ، دېڭىز يۈزىدىن ئۈچ - تۆت مىڭ مېتىر ئېگىز تەڭرىتاغ تىزمىسى بۇ ئويمانلىقنى شەرق، شىمال ۋە غەرب تەرەپلەردىن يېرىم چەمبەر شەكىلىدە ئوراپ تۇرىدۇ، 
جەنۇپ تەرىپىنى دېڭىز يۈزىدىن 600 _ 1008 مېتىر ئېگىز بولغان قۇرۇقتاغ ۋە ئارغۇبۇلاق تاغلىرى ئوراپ تۇرىدۇ. 
غەربىي شىمالدىن شەرقىي جەنۇبقا سوزۇلغان ئىدىقۇت تېغى ئويمانلىقنى جەنۇپ ۋە شىمالغا ئايرىپ تۇرىدۇ. 
ئويمانلىقنىڭ تۆت ئەتراپى ئېگىز تاغلار بىلەن ئورۇلۇپ گويا قازانغىلا ئوخشاپ قالغاچقا، كۈندۈزى ئىسسىق ھاۋا تېز تارقىلالماي، بەكلا ئىسسىپ كېتىدۇ. 
مانا شۇنىڭ نەتىجىسىدە تۇرپان جۇڭگو بۇيىچە ئەڭ ئىسسىق بولدىغان رايونلارنىڭ بىرى بولۇپ قالغان. 
تۇرپاندا ھۆل - يېغىن ئىنتايىن ئاز. 
ئەكسىچە، ھاۋا قاتتىق ئىسسىق قۇرغاق بولغاچقا، سۇنىڭ پارغا ئايلىنىشى كۆپ بولىدۇ. 
تۇرپان ئويمانلىقى شىمالدىكى تەڭرىتاغنىڭ باغرىغا جايلاشقانلىقى ئۈچۈن ئېرىگەن قار سۇلىرى تېزلا يەر ئاستىغا سىڭىپ تۇرپاننىڭ يەر ئاستى سۈيىنى ئاجايىپ موللاشتۇرغان. 
كارىزنىڭ قۇرۇلمىسى قارىماققا ئىنتايىن ئاددى كۆرۈنىدۇ. 
يۇقىرىدىن تۆۋەنگە مەلۇم يانتۇلۇق پەرقى بويىچە نەچچە يۈز قۇدۇق (كۆز) چېپىلدۇ، 
قۇدۇقلار تەشمە ئارقىلىق تۇتاشتۇرۇلۇپ، يەر شەكىلى ئەڭ پەس يەرگە كەلگەندە تىلما (ئېرىق) ئارقىلىق يەر ئۈستىگە چىقىرىلىدۇ، 
يەر ئۈستىگە چىقىرىلغان سۇ بىر نەچچە كىلومېتىرغا سوزۇلغان مەھەللىدىن ئېقىپ ئۆتۈپ، مەھەللىنىڭ ئاخىرىدىكى كۆلگە قۇيۇلىدۇ. 
مەھەللە ئىچىدىن ئېقىپ ئۆتكەن سۇ ئېچىشكە، كۆلدىكى سۇ مال - ۋارانلارنى ۋە ئېتىزلارنى سۇغىرىشقا ئىشلىتىلىدۇ. 
سۈيى ئۇلۇغ كارىزلار 400 _ _ 500 مو يەرنى سۇغۇرالايدۇ، 
بۇ، ئۈرۈمچى بىلەن بېيجىڭنىڭ ئارلىقىدىنمۇ ئۇزۇن. 
بۇ كارىزلارنى كولاش جەريانىدا قېزىپ چىقىرىلغان تاش - توپا بىر مىليون توننا. 
بۇنىڭدىن ئېگىزلىكى ۋە كەڭلىكى ئىككى مېتىردىن قىلىپ تام قوپۇرۇلسا، 3000 كىلومېتىردىن ئېشىپ كېتىدۇ. 
تەجىرىبە نەتىجىلىرىگە قارىغاندا، تۇرپان كارىزلىرىنىڭ سۈيى تەركىبىدە ئادەمنىڭ ساغلاملىقىغا پايدىلىق بولغان، ساغلاملىقنى كاپالەتلەندۈرگۈچى شىپالىق مېنېرال ماددىلارنىڭ كۆرۈنەرلىك يوقىرى ئىكەنلىكى ئىسپاتلانغان. 
كارىز ھەم سۇچىلىق قۇرۇلۇشى ھەم مەدەنىيەت قۇرۇلۇشىدىن ئىبارەت قوش قىممەتكە ئىگە بۈيۈك ئابىدە. 
ئۇ يېرى كەڭ، يەر ئۈستى سۈيى كەمچىل، چوڭراق دەريا - ئېقىنلىرى يوق، ھاۋاسى قۇرغاق ۋە ئىسسىق، ھۆل - يېغىنى ئاز، يەر ئاستى سۈيى مول ۋە سۈپىتى ياخشى بولغان تۇرپانغا ئوخشاش جايلاردا بەرپا قىلىنغان سۇ قۇرۇلۇشى. 
تېببىي پەنلەر ئۇنىۋېرسىتېتىنىڭ بىر ياش ئوقۇغۇچىسى پىسا شەھىرىدىكى چېركاۋدا يۈكۈنۈپ تىلاۋەت قىلىۋاتاتتى. 
زەنجىرنىڭ شىرىقلىغان ئاۋازىنى ھېسابقا ئالمىغاندا، زالنىڭ ئىچى جىمجىت ئىدى. 
چىركاۋنىڭ خىزمەتچىسى ھېلىلا ماي قاچىلاپ چېركاۋنىڭ تورۇسىغا ئېسىپ قويغان چىراغ بوشلۇقتا تەۋرىنىپ تۇراتتى. 
تەۋرىنۋاتقان چىراغنىڭ زەنجىرىدىن چىققان ئاۋاز بۇ ئوقۇغۇچىنى چۆچۈتۈۋەتتى ۋە ئۇنىڭدا بىر قاتار خىياللارنى پەيدا قىلدى. 
ئۇ تۇساتتىن سەكرەپ تۇرۇپ كەتتى. 
ئۇنىڭ بۇ ھەركىتى تىلاۋەت قىلۋاتقان كىشىلەرنى ھەيران قالدۇردى. 
تەۋرىنىۋاتقان چىراغنىڭ رىتىمىدە ئۇ چاقنىغان نۇرنىڭ تۇيۇقسىز زەربىسىگە ئۇچىرغاندەك بولدى. 
ئۇنىڭغا زەنجىرنىڭ رىتىمى قانۇنىيەتلىكتەك، گەرچە تەۋرىنىش ئارلىقى بارغانسېرى قىسقىراپ بېرىۋاتسىمۇ، چىكىلداپ ئاۋاز چىقىرىپ تۇرغان چىراغنىڭ ھەر قېتىملىق ئۇياقتىن بۇياققا ئۆتۈش ۋاقتى ئوخشاشتەك بىلىندى. 
ئۇنىڭ تۇيغۇسى توغرىمىدۇ؟ 
ئەگەر توغرا بولىدىغان بولسا بىر مۆجىزىنى بايقىغان بولىدۇ. 
ئۇ دەرھال ئۆيىگە بېرىپ، زادى كۆزنىڭ خىرەلىشىپ قالغانلىقىنى ياكى تەبىئەت دۇنياسىدىكى ئۇلۇغ ھەقىقەتنى بايقىغانلىقىنى دەرھال ئايدىڭلاشتۇرماقچى بولدى. 
ئۆيىگە بېرىپ، ئوخشاش ئۇزۇنلۇقتىكى ئىككى تال تانىنى تېپىپ، ھەربىرىگە ئوخشاش ئېغىرلىقتىكى قوغۇشۇننى باغلاپ، ئۆيدىكى ئوخشىمىغان لىملارغا ئېسىپ قويۇپ، تەجىرىبىسىنى ئىشلەشكە تەييارلاندى. 
پەدەرى مۇجكا تىداننى بۇ تەجرىبىنى ئىشلەشكە ياردەم قىلىشقا تەكلىپ قىلدى. 
_ _ مەن ماۋۇ تانىنىڭ تەۋرىنىش قېتىم سانىنى سانايمەن. 
سىز ئاۋۇنىڭ قېتىم سانىنى ساناڭ. 
بوۋاي دولىسىنى قىسىپ قويدى. 
_ _ يەنە گالىلېينىڭ ساراڭلارچە خىيالى، _ _ دەپ غودۇڭشىغان بولسىمۇ، لىكىن ياردەملىشىشكە رازى بولدى. 
گالىلېي ئىككى قوغۇشۇن پارچىسىنى قولىغا ئىلىپ، ئۇنىڭ بىرىنى تانىنىڭ سىزىقىدىن تۆت غېرىچ يىراقلىققا، يەنە بىرىنى ئىككى غېرىچ يىراقلىققا تارتىپ تۇرۇپ تەڭ قويىۋەتتى. 
ئىككەيلەن تانىنىڭ ئۇياقتىن بۇياققا ئۆتكەن قېتىم سانىنى سانىدى. 
ئاندىن كېيىن سانلارنى سىلىشتۇردى. 
ئومۇمىي سان ئوخشاش بولۇپ، ھەر بىرى 100 قېتىمدىن ئوياقتىن بوياققا ئۆتكەنىدى. 
ئىككى تانىنىڭ قوزغالغان ئورنى ئوخشاش بولمىسىمۇ، لېكىن ئوخشاش ۋاقىتتا ئوخشاش نۇقتىغا يەتتى. 
شۇنداق قىلىپ چېركاۋدىكى چىراقنىڭ تەۋرىنىشىدىن گالىلېي تەبىئەتنىڭ رىتىم پىرىنسىپىنى بايقىدى. 
بۇ پىرىنسىپ بۈگۈنكى كۈندە سائەت ئىستىرېلكىسىنىڭ ۋاقىتنى كۆرسىتىشى، تومۇرنىڭ سوقۇشىنى ساناش، كۈنىڭ تۇتۇلۇشىنى ھېساپلاش ۋە يۇلتۇزنىڭ ھەركىتىنى مۆلچەرلەش قاتارلىق جەھەتلەردە تەتبىق قىلىندى. 
گالىلېي تىنماي تەجرىبە قىلاتتى. 
ھەتتا كىچىك چاغلىرىدىمۇ ئاسانلىقچە نوپۇزغا ئىشىنىپ كەتمەيتتى. 
ھەربىر شەيئىنى ئۆزىنىڭ سەزگۈسى ۋە تەپەككۇرنىڭ كۆزىتىشى ئاستىغا قوياتتى. 
ئۇ مۇزىكاتنىڭ ئوغلى بولسىمۇ، لېكىن كىچىكىدىن «بوشلۇقتىكى مۇزىكا» غا قىزىقاتتى. 
گالىلېينىڭ دادىسى گالىلېي توغىرسىدا گەپ قىلغاندا مۇنداق دەيدۇ: 
ئۇ كۆڭلى بىر يەردە تۇرمايدىغان كىچىك ئاسترونوم بولۇپ، ئۇنىڭ كۆزى غەلىتە ھادىسىلەرنى كۆرىدۇ. 
قۇلقى غەيرىي ئاۋازلارنى ئاڭلىيالايدۇ. 
ئوينىغاندا گالىلېي ھەرخىل شەكىلدىكى پىل ھارۋىلىرى، كېمە، چاقپەلەكتەك ئۇششاق ئويۇنچۇقلارنى ياسايتتى. 
مانا بۇلار ئۇنىڭ ھەر كۈنى پىيادە كېتىۋاتقاندا ئىنتايىن چېچەن سەزگۈلىرى كۆزەتكەن ھەرخىل نەرسىلەر ئىدى. 
ئەسلى گالىلېينىڭ دادىسى گالىلېينى كىيىم - كېچەك سودىگىرى قىلىشنى كۆڭلىگە پۈكۈپ قويغاندى. 
لېكىن گالىلېي ئىلىم - پەن بىلەن ئۆمۈر بويى شۇغۇللىنىش نىيتىگە كەلگەن. 
ئىلىم - پەنگە ئېتىبار بېرىلمەيدىغان ئاشۇ يىللاردا بۇ ئىش بىلەن شۇغۇللىنىش ئۆمۈرۋايەت نامرات ۋە نامسىز ئۆتۈپ كېتىشتىن دېرەك بېرەتتى. 
ئاخىر ئاتا - بالا مۇرەسسە قىلىپ، گالىلېي پىسا ئونىۋېرستېتىنىڭ مېدىتسىنا كەسپىگە ئوقۇشقا كىردى. 
ئۇ ئاۋۋالقىدەكلا باشقىلارغا تۇيدۇرماي، پۈتۈن زىھنى بىلەن ماتېماتىكىغا كىرىشىپ كەتتى. 
ھېپوگرات ۋە گالېننىڭ مېدىتسىنا دەرىسلىكلىرى ئاستىدا ئېۋكىلىد ۋە ئارخىمىدلارنىڭ ئەسەرلىرى تۇراتتى. 
بىكار بولۇپ قالغاندا ئۆزى ياسىۋالغان ئەسۋابلار بىلەن سىناق ئىشلەيتتى. 
ئوقۇتقۇچىلىرى ئۇنىڭ ئۆگىنىش مۇددىئاسىدىن ۋە تەجرىبە پائالىيەتلىرىدىن ناھايتى تېز خەۋەر تاپتى. 
ئۇلار ئۇنى قوللىمىدى. 
ئۇلار بىردەك بىر ئوقۇغۇچىنىڭ مۇستەقىل پىكىر قىلىشى كەمكۈتىسىز بىدئەتلىك، دەپ قارىدى. 
ئوقۇتقۇچىلار مۇنداق دەپ جاكارلىدى: 
ئىلىم - پەندىكى ھەممە مەسىلىلەر ئاخىرقى ھېسابتا ئارىستوتېل تەرپىدىن مەڭگۈلۈك ھەل قىلىنىپ بولغان. 
ھەرقانداق چاغدا بىرە ئوقۇغۇچى ئەقىدىلەشتۈرۈلگەن بىرە سۆزگە باشقىچە پىكىردە بولىدىكەن، ئوقۇتقۇچى ئارىستوتېلنىڭ بىر ئېغىز سۆزىنى نەقىل كەلتۈرۈپ تالاش - تارتىشنى ئاخىرلاشتۇرسا بولىدۇ؛ 
ئۇستاز يوليورۇق بېرىپ بولغان، شۇنىڭ بىلەن «ۋەسسالام، دېمەككە» بولىدۇ، گەپ قىلىشنىڭ ئورنى قالمايدۇ. 
لېكىن ياش گالىلېي ئوقۇتقۇچىلىرىنىڭ ئەقىدىلىرىنى ئۆزىنىڭ ئەمەلىي كۆزىتىشى بىلەن تەكشۈرۈپ بېقىشقا قەيسەرلىك بىلەن جۈرئەت قىلدى. 
مەكتەپنىڭ نامى ئۈچۈن، ئۇنىڭ روھىغا پايدىلىق بولسۇن ئۈچۈن، بۇنداق غالجىرانە ھەركەتنى چەكلەش كېرەك. 
لېكىن گالىلېي پەرۋا قىلمىدى. 
ئۇ «ماتېماتىكا ئىلىمى تەبىئەت دۇنياسىنىڭ تىلى» ئىكەنلىكىنى بايقىدى. 
بۇ تىلنى ياخشى ئۆگىنىش ئۈچۈن ئۆز ھاياتىنى تەقدىم قىلىش نىيتىگە كەلدى. 
گالىلېينىڭ ئوقۇتقۇچىلىرى ئۇنىڭغا دۇختۇرلۇق دېپلومى بېرىشنى رەت قىلدى. 
شۇڭا ئۇ پىسا ئۇنىۋېرىستېتىدىن ئايرىلدى. 
شۇنىڭ بىلەن ئۇ ھەممەيلەنگە تونۇش مېدىتسىنا ئوقۇپ مەغلۇپ بولغان ئادەم، «ئەسقاتمايدىغان ماتېماتىكا بىلەن ھەپلىشىدىغان روھىي كېسەل» گە ئايلاندى. 
لېكىن ئۇ ھەپىلەشكەن ماتېماتىكا ماھارىتى ئىتالىيىدىكى مەشھۇر ماتېماتىكلار ئارسىدا كاتتا ئېتىراپقا ئىگە بولدى. 
گالىلېي ئۆزىنىڭ بەزى قاراشلىرىنى ئۇلارغا سۆزلەپ بەرگەندە، ئۇلار ئۇنىڭغا «زامانىمىزنىڭ ئارستوتېلى» دېگەن شەرەپلىك نامنى بەردى. 
پىسا ئۇنىۋېرسىتېتىدىكى ماتېماتىكا ئوقۇتقۇچىسىنىڭ ئورنى بوش قالغاندا، مۇشۇ ئورۇنغا ئىگە بولدى. 
سەۋەپ باشقىلار بۇ ئورۇننى خالىمىدى. 
چۈنكى، يىللىق ئىش ھەققى ئاران 60 سكوت (65 ئامېرىكا دوللىرىغا تەڭ) ئىدى. 
دەرىس ئۆتكەندىن باشقا چاغلاردا گالىلېي تەجىرىبە بىلەن بەنت بولدى. 
ئۇ: مەقسىتىم ئارستوتېلنىڭ تەلىماتىنى ئىنجىلدىكى ھەقىقەت سۈپىتىدە قوبۇل قىلماي، بەلكى ئۇنىڭ ئىلىم - پەنگە دائىر تەلىماتىنى قايتىدىن تەكشۈرۈشتىن ئىبارەت، دەيتتى. 
ئۇ ھەقىقەتنىڭ يولى ئارىستوتېلنىڭ ئەسەرلىرىنى يادلاشقا تايىنىشتا ئەمەس، بەلكى «تەبىئەت دۇنياسىدىن ئىبارەت بۇ گۆھەر كىتاب» نى ئۆگىنىشتە ئىكەنلىكىنى بايقىدى. 
ئوقۇغۇچىلار ئۇنىڭ دەرىسىنى ئاڭلىغاندا، ئۇنى تەپ تارتماي زاڭلىق قىلدى. 
بەزى ئوقۇتقۇچىلار ئۇنى رەسۋا تىللار بىلەن تىللىدى. 
ئۆزىنى چاغلىمايدىغان بۇ سولتەك نېمە قىلماقچىكەن، ئۇ قاپ يۈرەكلىك قىلىپ ئارىستوتېلنىڭ دەستۇرلىرىنى كىتاب ئىشكابىدىن ئېلىۋېتىپ، ئۇلارنىڭ ئورنىغا تانا، قەلەي پارچىلىرى، پىشاڭ، چەمبەر، كۆپ بۇلۇڭلۇق، تەكشى يۈزلۈكتەك مۇشۇنداق كۈلكىلىك بىر نېمىلەرنى تىزىپ قويۇپتۇ. 
شۇنداق ئەمەسمۇ، بۇلار بالىلارنىڭ ئويۇنچۇقلىرىغۇ! ئۇلارنى ئالەمنىڭ سىرىنى جىددىي تەتقىق قىلىشنىڭ قورالى قىلىشقا بولمايدۇ. 
_ _ بۇنداق بىشەملىكنى چەكلەش كېرەك، _ _ دېدى ئۇلار تەھدىت سېلىپ، _ _ ئۇنداق بولمىسا ئۇنىڭ ئەدىبىنى بېرىپ، ئۇنى مەڭگۈ ئېسىدىن چىقمايدىغان قىلىپ قويىمىز. 
گالىلېي تەجرىبىنى توختىتىشنى رەت قىلدى، شۇڭا ئۇلار تەھدىتنى ئەمەلدە كۆرسەتمەكچى بولدى. 
ئارىستوتېل تەلىماتىنىڭ ئەكسىچە، گالىلېي ئەگەر ئوخشىمىغان ئېغىرلىقتىكى ئىككى جىسىم ئوخشاش ئېگىزلىكتىن قويۇپ بېرىلسە، ئىككىسى يەرگە تەڭ چۈشىدۇ، دەپ قارىدى. 
ئوقۇتقۇچىلار بۇنى پۈتۈنلەي جۆيلىگەنلىك دەپ تىللدى. 
بىر تال پەي بىلەن بىر تال زەمبىرەك ئوقنىڭ بوشلۇقتىن ئوخاش سۈرئەتتە چۈشىدىغانلىقىغا ساراڭدىن باشقا، ھېچكىم چىنپۈتمەيدۇ. 
ئەمدى گالىلېينىڭ ئەخمەقلىقىنى پاش قىلىپ ئۇنى مەڭگۈ قەد كۆتۈرەلمەس قىلىۋېتىدىغان پەيت كەلدى، دېتىشتى. 
ئۇلار گالىلېينى مەكتەپتىكى ھەممە ئوقۇتقۇچى، ئوقۇغۇچىلار ئالدىدا رەسۋا قىلىپ، ئۇنىڭ ئەخمىقانە تەلىماتىنى نەق مەيداندا ئېچىۋەتمەكچى بولدى. 
گالىلېي بۇ خىرىسنى قوبۇل قىلدى. 
پىسا قىيسىق مۇنارى بۇ قېتىمقى «ئويۇن كۆرسىتىش» ئورنى قىلىپ بېكىتىلدى. 
بەلگىلەنگەن ۋاقىت يېتىپ كەلدى. 
ئوقۇتقۇچىلار سۆسۈن تىۋىتلىك تونلىرىنى كىيىپ، سەپ بولۇپ مۇنارنىڭ ئالدىغا كەلدى. 
ئوقۇغۇچىلار ۋە بازاردىكى نۇرغۇن كىشىلەر ئۇلارنىڭ ئالدىغا ماڭدى. 
ئىللىق شامال گۈللەرنڭ پۇرىقىنى يىراق – يىراقلارغا تارقىتىپتۇ. 
كۈنتۇغدىنىڭ كۆڭلى شادلىققا تولۇپتۇ. 
بىر كۈنى، توغرۇل بىر گۈلتاج ياساپ كۈنتۇغدىنڭ بېشىغا كىيگۈزۈپ قويۇپتۇ. 
تاج كۈنتۇغدىغا بەك يارىشىپتۇ. 
ئۇ تېخىمۇ چىرايلىق بولۇپ كېتىپتۇ. 
توغرۇل بىر تال گۈلنى خوتۇنى ئايتۇغدىنىڭ قۇلىقىغا قىسىپ قويۇپتۇ، 
بىر تال گۈلنى قالپىقىغا قىستۇرۇۋاپتۇ. 
ھويلىدىكى گۈللەر سولۇپ خازان بوپتۇ، 
گۈلسىز كۈنلەر باشلىنىپتۇ. 
كۆڭلى يېرىم بولغان كۇنتۇغدى كۈن بويى غەمكىن يۈرىدىغان بولۇپ قاپتۇ. 
بۇنى كۆرگەن ئايتۇغدى بىر دوپپا تىكىپتۇ. 
دوپپىنى قىزىل، يېشىل، سېرىق، ۋە باشقا رەڭلىك يىپلەر بىلەن كەشتىلەپتۇ. 
بۇ دوپپا كۈنتۇغدىنىڭ ھۆسنىگە ھۆسىن قوشۇپتۇ. 
ئۇ ئۆزىنى گويا گۈللەر ئارىسىدا ياشاۋاتقاندەك، گۈللەرنىڭ خۇش ھىدى دىمىغىغا ئۇرۇلۇۋاتقاندەك ھېس قىپتۇ. 
ئايتۇغدى توغرۇلغىمۇ بىر دوپپا تىكىپ بېرىپتۇ. 
بۇ دوپپىغا بادام ياپراق ۋە يۇلتۇز نۇسخىللىرى كەشتىلەنگەنىكەن. 
دوپپا كىيگەن توغرۇل ئۆزىنى تېخىمۇ قامەتلىك، روھلۇق سېزىدىغان بوپتۇ. 
مەھەللىدىكى قىزلار كۈنتۇغدىنىڭ بېشىدىكى دوپپىنى كۆرۈپ ھەۋىسى كەپتۇ. 
ئۇلار ئانىلىرىدىن دوپپا تىكىپ بېرىشىنى ئۆتۈنۈپتۇ. 
ئوغۇللارمۇ بوش كەلمەپتۇ. 
توغرولنىڭ بادام دوپپىسى ياراپ كەتكەچكە، ئۇلارمۇ ئانىلىرىنڭ يېنىغا يۈگۈرۈشۈپتۇ... 
يىللارنڭ ئۆتۈشىگە ئەگىشىپ، دوپپا يۇرت – يۇرتلارغا تاراپتۇ. 
يەنە تېخى ئۇنىڭ خىللىرى كۆپىيىپ، بەشتالا، ئۈنچە، چاچما، ئۈزۈم، زەر دېگەندەك ناملاردا نەچچە ئون خىلغا يېتىپتۇ. 
بۈگۈن يېزىمىزنڭ شىمال تەرىپىدىكى تاغ باغرىغا نەچچە مىڭ ئادەم يىغىلغانىدى. 
بىرەر يۈزچە كىشى ئاتلىرىنى ئويناقشىتىپ يۈرەتتى. 
ئۇلار ئوغلاق تارتىشىش ئۈچۈن ئىككى يېزدىن تاللانغان چەۋەندازلار ئىدى. 
ئۇلارنڭ ئارىسىدا چىلان تورۇق ئېتىمىزنى مىنىۋالغان داداممۇ بار ئىدى. 
بىر چاغدا، تەرەپ – تەرەپتىن ئوغلاق، ئوغلاق! دېگەن قىقاس كۆتۈرۈلدى. 
بوغۇزلانغاندىن كېيىن كاللىسى ئىچ – قارنى ئېلىۋېتىلگەن بىر ئوغلاق ئاتلىقلارنىڭ ئوتتۇرىسىدىكى بوشلۇققا تاشلاندى. 
دادام ئىككى قولى بىلەن ئوغلاقنى كەينى پۇتلىرىدىن تۇتۇپ، يەردىن يۇلۇۋالدى – دە، ئۇنى ئۈزەڭگە بېغىنىڭ ئاستىغا قىستۇردى. 
ئاندىن ئىككى قولى بىلەن ئوغلاقنىڭ ئىككى كەينى پۇتىنى چىڭ تۇتۇپ ئاتنى دېۋىتتى. 
چىلان تورۇق قوزغالغىچە قوشنا يېزىنىڭ ئون نەچچە چەۋەندىزى دادامنى قورشىۋالدى. 
ئوغلاقنىڭ ئالدى پۇتلىرىنى تۇتۇۋالغان ئىككى چەۋەنداز ھە دەپ تارتىپ، دادامنى ئاتتىن ئۆرۈۋېتىش ئۈچۈن كۈچەشكە باشلىدى. 
بىردىنلا چىلان تورۇق ئۆرىدەپ تۇرۇپ بىر يۇلقۇنۇۋىدى، قورشاۋ سەل بوشىدى. 
دادام چاققانلىق بىلەن توپنىڭ ئىچىدىن ئېتىلىپ چىقىپ كەتتى، بىزنڭ چەۋەندازلاردىن بىرى ئېتىنى ئۇنىڭغا يانداشتۇردى. 
ئىككىيلەن ئوغلاقنى ئارىغا ئالدى. 
يەنە بىر نەچچەيلەن &lt;&lt; ھا - ھا - ھاي &gt; دەپ ۋاقىراشقىنىچە، ئوغلاققا يېقىنلاشقانلارنى ئاتلىرىنىڭ كۆكسى بىلەن ئۇرۇپ يېقىن كەلتۈرمىدى. 
دادام ۋە ئۇنىڭ ھەمراھلىرى شىمالغا چېپىپ كەتتى، 
ئارقىدىن قوشنا يېزىنىڭ چەۋەندازلىرى چېپىپ كېتىشتى. 
_ سەنمۇ ئوغلاق تارتىشىشقا قاتنىشىپ باققانمۇ؟ – دەپ سورىدىم بوۋامدىن. 
_ ئەلۋەتتە، بۇ دېگەن ئوغۇل بالىنى باتۇر، قەيسەر قىلىدىغان ئويۇن، 
شۇڭا بىزدە قەدىمدىن تا ھازىرغىچە ئۈزۈلمەي داۋاملىشىپ كېلىۋاتىدۇ، _ دېدى بوۋام پەخىرلەنگەن ھالدا. 
ئەنە، قايتىپ كېلىشىۋاتىدۇ! - دېگەن چۇقان كۆتۈرۈلدى. 
دادام باشقىلارنى خېلى ئارقىدا تاشلاپ، چىلان تورۇقنى قويۇندەك چاپتۇرۇپ كېلىۋاتاتتى. 
بۈگۈن يېزىمىزنىڭ ئوغلاقچىلىرى يېڭىدىغانلىقى ئېنىق ئىدى. 
شۇ تاپتا دادام ماڭا رىۋايەتلەردىكى باتۇرلاردەك ھەيۋەتلىك كۆرۈنمەكتە ئىدى. 
1947 - يىلى ئۆكتەبىر ئېيىنىڭ ئاخىرلىرى ئىدى. 
مەن شىخو ناھىيىلىك 1 - باشلانغۇچ مەكتەپنىڭ 2 - يىللىقىدا ئوقۇيتتۇم. 
بىر كۈنى سىنىپ مۇدىرىمىز مەكتەپكە يۇقىرىدىن مېھمان كېلىدىغانلىقىنى، بىزنىڭ رەتلىك، پاكىز كىيىنىپ كېلىشىمىزنى ئېيتتى. 
ئەتىسى سىنىپتا ئولتۇراتتۇق. 
بىر چاغدا ئىشىك ئېچىلىپ، ئوتتۇرا بوي، قىزىل گۈللۈك مانچېستىېر دوپپا كىيگەن، كاۋكازچە بۇرۇت قويغان، خۇش چىراي، 35 ياشلار چامىسىدىكى بىر كىشى كىردى. 
بىز ئۇنى بىر كۆرۈپلا، ئۈچ ۋىلايەت ئىنقلابىنىڭ رەھبىرى ئەخمەتچان قاسىمى ئىكەنلىكىنى تونۇۋالدۇق. 
چۈنكى، بىز ئۇنىڭ سۈرىتىنى كۆپ كۆرگەنىدۇق. 
ئۇ "ئەخمەتجان ئەپەندى" دېگەن ھۆرمەتلىك نام بىلەن ھەممەيلەنگە تونۇشلۇق ئىدى. 
بىز ئورنىمىزدىن دەس تۇرۇپ بۇ سۆيۈملۈك داھىيغا سالام بەردۇق. 
ئەخمەتجان ئەپەندى ھەممىمىزگە خۇش تەبەسسۇم بىلەن قارىدى. 
ئاندىن پارتىلارنى ئارىلاپ يۈرۈپ بېشىمىزنى سىلىدى. 
ئۇ مېنىڭ يېنىمغا كەلگەندە: سىز ئورنىڭىزدىن تۇرۇڭا، - دېدى. 
مەن ئورنۇمدىن تۇردۇم. 
_ ئىككى كەررە ئۈچ قانچە؟ - دەپ سورىدى ئەخمەتجان ئەپەندى، 
مەن دەرھال: _ ئالتە، - دەپ جاۋاب بەردىم. 
_ ئۈچ كەررە ئىككىچۇ؟ 
مەن ھەر قانچە ئويلاپمۇ بۇ سوئالغا جاۋاپ بېرەلمىدىم. 
باشقا بالىلارمۇ جىم بولۇپ كېتىشتى. 
ئەخمەتجان ئەپەندى بۇ ئىككى سوئالنىڭ ئوخشاش ئىكەنلىكىنى بىزگە ئوڭايلا چۈشەندۈرۈپ قويدى. 
ئارقىدىن، ئۇ: _ ماشنا ھەيدىگۈڭلار كېلەمدۇ؟ _ دەپ سورىدى. 
_ كېلىدۇ! _ دەپ تەڭلا ۋارقىرىدۇق. 
_ تانكا ھەيدىگۈڭلار كېلەمدۇ؟ 
_ كېلىدۇ! 
_ ئايروپىلاننىچۇ! 
ئەخمەتچان ئەپەندى مەمنۇنلۇق بىلەن كۈلۈمسرەپ: _ بۇنىڭ ئۈچۈن نېمە قىلىشىمىز كېرەك؟ _ دەپ سورىدى. 
بىز بۇ سوئالغا نېمىدەپ جاۋاب بېرىشنى بىلەلمەي، يەنە جىم بولدۇق. 
ئۇ ھەممىمىزگە تەكشى قارىۋېتىپ دېدى: 
_ بۇنىڭ ئۈچۈن ياخشى ئوقۇش كېرەك. ياخشى ئوقۇساڭلار، ئاراڭلاردىن ئىنژېنېرلار، ئانا ۋەتىنىمىزنى قوغدايدىغان تانكىچىلار، ئۇچقۇچى ئەزىمەتلەر يېتىشىپ چىقىدۇ. 
بۇ سۆزلەرنى ئاڭلاپ، بىر ھازاغىچە ھېسىسىياتىمىزنى باسالماي قالدۇق. 
ئەخمەتجان ئەپەندى بىز بىلەن خوشلىشىپ چىقىپ كەتتى. 
ئۇنىڭ مېھرىبان چىرايى، ئىلھامبەخش سۆزلىرى قەلبىمىزگە مەڭگۈلۈك ئورناپ قالدى. 
1840 - يىلى، ئەنگىلىيە پوچتا ماركىسىنى تۇجى قېتىم رەسمىي تارقاتقان. 
دەسلەپكى پوچتا ماركىلىرىنڭ چۆرىسىدە ھەرە چىشلىرى يوق ئىكەن. 
پوچتا ماركىلىرى بىر - بىرىگە تۇتاش بولۇپ، ئىشلىتىدىغان چاغدا كېسىپ ئاجرىتىشقا توغرا كېلەتتى. 
1848 - يىلنىڭ مەلۇم بىر كۈنى، ئەنگىلىيىلىك كەشپىياتچى ئارچېر لوندون شەھىرىدىكى بىر ئاشخانىغا غىزالانغىلى باردى. 
بىر چاغدا، كەشپىياتچىنڭ يېنىدا ئولتۇرغان بىر ئەپەندى سول قولىدا بىر ۋاراق پوچتا ماركىسىنى تۇتقىنىچە، ئوڭ قولى بىلەن يانچۇقلىرىنى ئاختۇرۇشقا باشلىدى. 
قارىغاندا، ئۇ پوچتا ماركىسىنى كېسىش ئۈچۈن قەلەمتىراچ ئىزدەۋاتقاندەك قىلاتتى. 
ئۇ ھەممە يانچۇقلىرىنى ئاختۇرغان بولسىمۇ، قەلەمتىرىچىنى تاپالمىدى. 
شۇنىڭ بىلەن ئۇ ئارچېرغا: - ئەپەندى قەلەمتىرىچىڭىز بولسا بېرىپ تۇرسىڭىز بوپتىكەن، - دېدى. 
-، كەچۈرۈڭ مەنمۇ ئالغاچ كەلمەپتىمەن، - دېدى ئارچېر بېشىنى چايقاپ. 
ھېلىقى كىشى بىردەم ئويلانغاندىن كېيىن، گالىستۇكىدىن بىر بولاپكىنى ئالدى – دە، ھەر بىر پوچتا ماركىسى تۇتاشقان ئورۇنلارغا سانجىپ تۆشۈكچە ئېچىشقا باشلىدى. 
شۇنداق قىلىپ، پوچتا ماركىلىرى ئاسان ھەم ناھايتى تەكشى ئاجرىتىۋېلىندى. 
بۇ كىشىنڭ ئىشى ئارچېرنى جەلپ قىلىۋالدى. 
ئۇ: ئەگەر پوچتا ماركىسىغا تۆشۈكچە تېشىدىغان بىر ماشنا بولسا تېخىمۇ ياخشى بولمامدۇ؟ دەپ ئويلىدى. 
شۇنىڭ بىلەن ئارچېر تەتقىق قىلىشنى باشلىۋەتتى. 
ئارىدىن ئۇزۇن ئۆتمەي، پوچتا ماركىسىغا تۆشۈكچە تېشىش ماشىنىسى ياساپ چىقىلدى. 
ئۇنڭ بىلەن تۆشۈكچىلەر تېشىلگەن ۋاراق - ۋاراق پوچتا ماركىلىرىنى بىر تال - بىر تالدىن قىلىپ ئاسانلا ئاجرىتىۋالغىلى بولىدىغان، ئشلىتىشىكە بەك قۇلايلىق بولدى. 
ئەنگىلىينىڭ پوچتا تارماقلىرى دەرھال بۇ ماشىنىنى ئىشقا كىرىشتۈردى. 
دۇنيانڭ ھەر قايسى جايلىرىدا پوچتا ماركىسىغا تۆشۈكچە تېشىش ماشىنىسى تا ھازىرغىچە ئشلىتىلمەكتە. 
بىر قېتىم، فرانسىيىلىك ئالىم لونزۋېن بىر نەچچە بالىدىن مۇنداق بىر غەلىتە سوئالنى سوراپتۇ: 
- بىر شېشىدە لىققىدە سۇ بار، 
ئۇنىڭغا بىر نەرسە سالساڭلار سۇ تېشىپ كېتىدۇ. 
_ رەھمەت سىزگە، ئايخان، بىزنىڭ ئەڭ مۈشكۈل ئىشىمىزنى ھەل قىلىپ بەرگەن بولدىڭىز. 
سىزگە ئوخشاش پىداكارلار كۆپەيسە، ئىشىنىمەنكى ئۇزاققا قالماي ئوقۇش يېشىدىكى ھەممە بالىلىرىمىز مەكتەپتە ئوقۇيالايدىغان بولىدۇ. 
بىزنىڭ ئەۋلاتلىرىمىزدىنمۇ ئاسماندا ئۇچىدىغان، يەر تېگىدىن بايلىق قازىدىغانلار چىقىدۇ. 
بىزمۇ دۇنيادا مەيدىمىزنى كېرىپ يۈرىدىغان بولىمىز، - دېدى ھۈسەيىن ئەپەندى ھاياجان بىلەن. 
شۇ كۈنى چۈشتىن كېيىنلا ئايخان ئانىنىڭ ھويلىسىدا ئىش باشلىنىپ كەتتى. 
ئون ئېغىز ئۆيگە پارتا-ئورۇندۇقلار ئىككى قۇر قىلىپ تىزىلدى. 
ئىككى ئېغىزلىق ئۆي ئوقۇتقۇچىلار ئىشخانىسى قىلىندى. 
ئەتىسى ئەتىگەندە، ئىككى رەت بولۇپ تىزىلغان يۈز نەچچە بالا ئۈچ سىنىپقا ئورۇنلاشتى. 
ئايخان ئانا بېقىۋالغىلى بىر قانچە ۋاقىت بولغان ئالتە يېتىم بالىمۇ بۇ مەكتەپتە ئوقۇيدىغان بولدى. 
ئەتىسى ئەتىگەندە، ئايخان ئانىنىڭ ھويلىسىدىن ياڭرىغان تۇنجى قوڭغۇراق ئاۋازى يېڭى مەكتەپتە دەرس باشلانغانلىقىدىن خەۋەر بەردى. 
قوڭغۇراق ساداسىدىن ھاياجانلانغان ئايخان ئانىنىڭ ۋۇجۇدى ئىختىيارسىز جۇغۇلداپ كەتتى، 
كۆزلىرىدىن ئىسسىق ياش قۇيۇلدى. 
بىراق، بۇ ياشلار ئۇنىڭ خۇشاللىق ياشلىرى ئىدى. 
ئاتا-ئانىمىز ۋە ئوقۇتقۇچىلىرىمىز بىزگە كۆيۈنىدۇ، 
شۇڭا بىز ساغلام ئۆسۈپ يېتىلمەكتىمىز. 
بىزمۇ باشقىلارغا كۆيۈنۈشنى ئۆگىنىۋېلىشىمىز لازىم. 
كىم ياردەمگە ئېھتىياجلىق بولسا، ياردەم قولىمىزنى سۇنىشىمىز، كىم ئىللىقلىققا مۇھتاج بولسا، ئوتتەك قەلبىمىزنى بېغشلىشىمىز لازىم. 
باھار كەلدى، 
ھاۋا ئىللىدى، 
پىلە قىز پىلە تۇخۇمىنى تېشىپ چىقتى. 
قاپقارا ھەم كىچىككىنە پىلە قىز بىر نەچچە كۈن يۇمران ئۈجمە يوپۇرماقلىرىنى يېدى، 
ئاندىن كارۋىتىدا يېتىپ ئۇيقۇغا كەتتى. 
ئۇ يا بىر نەرسە يېمەيتتى، يا مىدىرلىمايتتى، 
شۇنداقتىمۇ قارا تونىنى سېلىۋەتتى. 
ئۇ ئاخىر ئويغاندى، 
ئويغىنىپلا سېرىق قىزغا ئايلىنىپ قالدى. 
ئاندىن يەنە ئۇخلاشقا باشلىدى. 
ساپسېرىق ھەم ئورۇق پىلە قىز بىر نەچچە كۈن ئۈجمە يۇپۇرماقلىرىنى يېدى، 
ئۇ يا بىر نەرسە يېمەيتتى يا مىدىرلىمايتتى، 
شۇنداقتىمۇ سېرىق تونىنىنى سېلىۋەتتى. 
ئۇ ئويغاندى، مانا، ئويغاندى! 
ئاپئاق ھەم يۇمران پىلە قىز بىر نەچچە كۈن ئۈجمە يوپۇرمىقى يېدى، 
ئەمدى ئاق قىزغا ئايلىنىپ قالدى. 
كىيىن يەنە ئۇخلاپ قالدى. 
قىزىق ئىش، ئۇ يا بىر نەرسە يېمەيتتى، يا مىدىرلىمايتتى، 
شۇنداقتىمۇ كىيىمىنى يەڭگۈشلىدى. 
ئۇ ئويغاندى، 
شۇنىڭدىن باشلاپ كۈندىن–كۈنگە سەمرىشكە باشلىدى. 
ئاپئاق ھەم بۇدرۇق پىلە قىز بىر نەچچە كۈن ئۈجمە يوپۇرمىقى يېدى، 
ئاندىن يەنە ئۇيقۇغا كەتتى. 
شۇنداقتىمۇ ئۇ كونا تونىنى سېلىۋېتىپ، يېڭى تون كىيدى. 
ئەمدى ئۇ يالتىراشقا باشلىدى. 
ئۇ ئويغاندى، قاراڭلار، ئۇ ئويغاندى! 
شۇ تەرىقىدە تۆت قېتىم ئۇخلاپ ئويغانغان پىلە قىز يەنە نەچچە كۈن ئۈجمە يوپۇرمىقى يېدى، 
ئەنە ئويغاندى، 
ئاندىن يېڭى ئۆي ياساش ئۈچۈن يىپەك چىقىرىشقا باشلىدى. 
قاراڭلار، ئۇ شۇنداق چىرايلىق غوزەك ئۆي ياسىۋالدى. 
غوزەك ئىچىدىكى پىلە قىز ئۈن–تىن چىقارمايتتى، 
ئەمما ئارىدىن بىر نەچچە كۈن ئۆتكەندىن كېيىن غوزەكتىن بىر دېرىزە ئېچىۋالدى. 
قاراڭلار، ئۇ يەنە ئۆزگىرىپتۇ، 
ئەمدى ئۇ كېپىنەك قىزغا ئۆزگىرىپ قاپتۇ! 
- بالىلار، ھەي بالىلار – ئاڭلىدىڭلارمۇ، باھار كەپتۇدەك! 
باھارنى تېپىۋالدۇق 
- باھار كەپتۇ؟ 
- ھەئە، باھار كەپتۇدەك! 
بىز بىر نەچچەيلەن پاختىلىق كىيملىرىمىزنى سېلىۋىتىپ، دالىغا ئوقتەك ئېتىلدۇق. 
باھار مۆكۈنۈۋالغان، يۈزىنى ئۇياتچان قىزچاقتەك پۈركىۋالغان ئىكەن، 
ئىزدە–ئىزدە، ئاخىرى ئۇنى تېپىۋالدۇق. 
قاراڭلار، يۇمران چۆپلەر يەر ئاستىدىن باش كۆتۈرۈپ چىقىپتۇ، 
ئۇلار باھارنىڭ قاشلىرى ئوخشىمامدۇ؟ ياكى باھارنىڭ ناخشا نوتىسىمىدۇ؟ 
توڭى ئېرىگەن ئېرىقلاردا سۈزۈك سۇلار ئېقىۋىتىپتۇ، 
ئۇلارنىڭ شىلدىرلاشلىرى باھار نەغمىسى ئىكەن –دە! 
باھار كەپتۇ بىز باھارنى كۆرەلىدۇق، 
باھارنى ئاڭلىيالىدۇق، 
باھارنى پۇرىيالىدۇق. 
قاراڭلار، باھار مەجنۇنتاللار ئۇچىدا ئىلاڭگۇچ ئۇچۇۋېتىپىتۇ. 
لەگلەكلەرنىڭ قۇيرۇقىغا ئېسىلىۋېلىپ لەرزان ئۇسسۇل ئويناۋېتىپتۇ، 
سېغىزخان ۋە كاككۇك بولۇپ سايراۋېتىپتۇ، 
قارلىغاچلارغا ھەمراھ بولۇپ پەرۋاز قىلىۋېتىپتۇ. 
باھار ئېرىق بويلىرىدىكى يالپۇزلاردىن، ئېتىزلاردىكى بېدىلەردىن پۇرىماقتا. 
قاراڭلار، باھار ئالما، ئۆرۈك، شاپتۇللارنىڭ چېچەك بەرگلىرىدە ۋىلىقلاپ كۈلۈۋېتىپتۇ. 
پۇراپ بېقىڭلار، 
ئۇ يامغۇر بولۇپ چۈشۈپ زېمىننى ئويغاتسا، ئىللىقلىقى بىلەن دالىلارغا يېشىل تون كىيگۈزۈۋېتىپتۇ... 
باھار شامىلى مەيىن، ئىللىق بولىدىكەن، 
باھار يامغۇرى ئۇششاق، تېز ياغىدىكەن؛ 
باھار كېچىسى ئەجەپ كۆڭۈللۈك بولىدىكەن. 
دوستۇم سىزمۇ باھارنى كۆزىتىپ بېقىڭا، 
شۇنداق قىلسىڭىز چوقۇم نۇرغۇن–نۇرغۇن نەرسىلەرنى بايقىۋالالايسىز؛ 
شەنبە كۈنى مەن يېزا ئىگىلىكى پەن-تېخنىكا مۇۋەپپەقىيەتلىرى كۆرگەزمىسىنى كۆرگىلى باردىم. 
بۇ يەردە مۇتەخەسىسسلەرنىڭ تۆھپىلىرى كىشىنىڭ دىققىتىنى جەلپ قىلاتتى. 
چۈشەندۈرگۈچى خادىمنىڭ تونۇشتۇرۇشىچە، مۇتەخسسىسلەر شالغۇتلاشتۇرۇپ يېتىشتۈرگەن ئەلا سورتلۇق شال، شالنىڭ مەھسۇلات مىقدارىنى زور دەرىجىدە ئاشۇرۇپتۇ. بىز دۇنيا تېرىلغۇ يەر كۆلىمىنىڭ يەتتە پىرسەنتىنى ئىشلىتىپ، دۇنيا ئومۇمىي نوپۇسىنىڭ 22 پىرسەنتىنى بېقىۋېتىپتىمىز، بۇ جەھەتتە مۇتەخەسىسلەر ئالاھىدە تۆھپە قوشۇپتۇ. 
مەن بىر چوڭ پارنىك مودىلىنى كۆردۈم. 
بۇ پارنىڭ تېمپېراتۇرا، نەملىك ۋە قۇياش نۇرىنىڭ چۈشۈشىنى توغرا كونترول قىلالايدىكەن. 
زىمىستان قىش كۈنلىرىدىمۇ ئۇنىڭ ئىچىدە گۈللەر ھۈپپىدە ئېچىلىپ كېتىدىكەن، 
مېۋە-چېۋىلەرنىڭ خۇش پۇرىقى دىماغقا ئۇرۇلۇپ تۇرىدىكەن. 
مېنىڭ دىققىتىمنى ئالاھىدە تارتقىنى رەڭلىك پاختا بولدى. 
بۇ خىل پاختا قىزىل، سېرىق، يېشىل رەڭلەردە ئېچىلىدىكەن. 
توقۇمىچىلىق فابرىكىلىرى بۇ خىل پاختىدىن بىۋاستە رەڭلىك يىپ ئىگىرىپ، رەڭلىك رەخت توقۇپ چىقىرىدىكەن. 
تۇپراقسىز مايسا يېتىلدۈرۈش تېخنىكىسىمۇ قالتىس ئىكەن. 
تېخنىك خادىملار ھەر خىل ئوزۇقلۇق ماددىلارنى سۇدا ئېرىتىپ، ئۆسۈملۈكلەرنى بۇ خىل سۇغا بىۋاستە كۆچۈرىدىكەن. 
ئۆسۈملۈكلەر بۇ سۇغا تايىنىپمۇ ئىنتايىن ساغلام، بولۇق ئۆسەلەيدىكەن. 
مەن ئۆيگە قايتىپ كېتىۋېتىپ: "ئىلغار پەن-تېخنىكا بولسا، يېزا ئىگىلىكىدە زور ئۆزگىرىشلەر بولىدىكەن!" - دەپ ئويلىدىم. 
ئالەم ئۇچقۇچىلىرىنىڭ ئالەم بوشلۇقىدا قانداق تۇرمۇش كەچۈرۈدىغانلىقىنى بىلەمسىز؟ 
ئېيتىپ كەلسەك، بۇ بەكلا قىزىق. 
ئالەم كېمىسىدە ئادەم ئۆرە تۇرۇپمۇ، يېتىپمۇ ئوخشاشلا بەھۇزۇر ئۇخلىيالايدۇ. 
بىراق، ئالەم ئۇچقۇچىلىرى تىنچ ئۇخلاشنى ئويلاپ، ئۆزلىرىنى ئۇخلاش قېپىنىڭ ئىچىگە باغلاپ قويىدۇ. 
ئۇنداق قىلمىسا، بىر ئۆرۈلسىلا لەيلەپ قالىدۇ. 
ئۇلار ئادەتتىكى ئىستاكاندا سۇ ئىچمەكچى بولسا، ئىستاكاننى ھەر قانچە دۈم قىلسىمۇ، ئىچىدىكى سۇ تۆكۈلمەيدۇ. 
چۈنكى، ئالەم كېمىسىدە سۇ ئېغىرلىقىنى يوقىتىدۇ. 
شۇڭا، ئالەم ئۇچقۇچىلىرى سۇ ئىچكەندە، سۈمۈرۈش نەيچىسى ئورنىتىلغان سۇلياۋ ئىستاكاننى ئىشلىتىدۇ. 
ئالەم كېمىسىدە مېڭىش تېخىمۇ قىزىقارلىق. 
ئادەم ئازراقلا كۈچەپ قويسا، بوشلۇقتا لەيلەپ قالىدۇ. بىرنى يۆتىلىپ قويسىمۇ، كەينىگە بىر نەچچە قەدەم داجىپ كېتىدۇ. 
مۇقىم ھەم سىلىق مېڭىش ئۈچۈن ئالەم ئۇچقۇچىلىرى ئاستىدا ئىلمىكى بار ئاياغ كىيىپ، تور بېكىتىلگەن پولنى مەھكەم ئىلىپ دەسسەيدۇ. 
ئالەم كېمىسىدە يۇيۇنۇش ئانچە ئوڭاي ئەمەس، 
جۈمەكتىن چىققان سۇ دائىم بوشلۇقتا لەيلەپ قالىدۇ. 
بۇ قىيىن مەسىلىنى ھەل قىلىش ئۈچۈن، مۇتەخەسىسسلەر بىر خىل ئالاھىدە يۇيۇنۇش ئەسۋابىنى لايىھىلەپ چىقتى. 
بۇ ئەسۋاب جۈمەكتىن چىققان سۇنى بىر يۆنىلىشتە سۈمۈرىۋالىدۇ. 
قانداق، ئالەم بوشلۇقىدىكى تۇرمۇش قىزىقارلىقمىكەن؟ 
بىزنىڭ سوراپ-سوراپ تۈگىتەلمەيدىغان "نېمە ئۈچۈن" لىرىمىز بار، 
بۇ "نېمە ئۈچۈن" لەرنى بىلىۋېلىش ئۈچۈن، ئىلىم-پەننى سۆيۈشىمىز، مېڭە ئىشلىتىشكە ماھىر بولۇشىمىز كېرەك. 
بۇرۇنقى زاماندا بىر بالا كۈندە تاغقا قوي باققىلى چىقىدىكەن. 
بىر كۈنى ئۇ يەنە قوي باققىلى چىقىپتۇ. 
قويلارنى ئوتلاققا قويۇپ بېرىپ، تۇرۇپ كاللىسىغا، كىشىلەرنى بىر ئەخمەق قىلمايمۇ، دېگەن ئوي كېچىپتۇ - دە، پەسكە قاراپ: - بۆرە كەلدى! ۋاي بۆرە كەلدى! - دەپ توۋلاپتۇ. 
تاغ باغرىدا ئىشلەۋاتقان كىشىلەر يۈگۈرۈپ تاغقا چىقىشسا بۆرە كۆرۈنمىگىدەك. 
قويچى بالا بولسا خىرىلداپ كۈلۈپ: _ بۆرە كەلمىگەنتى، مەن سىلەرگە چاخچاق قىلىپ قويغان، - دەپتۇ. 
ئەتىسى قويچى بالا يەنە ئۇلارنى ئالداپ:” بۆرە كەلدى! بۆرە كەلدى! “دەپ توۋلاپتۇ. 
كىشىلەر ھاپىلا-شاپىلا ئىشلىرىنى تاشلاپ يۈگۈرۈپ چىقسا، يەنە قويچى بالا ئۆزلىرىنى ئالدىغانىكەن. 
شۇڭا، بۇ قېتىم ئۇلار ئاچچىقتىن يېرىلغۇدەك بولۇپ تاغدىن چۈشۈپتۇ. 
ئۆگۈنى راستتىنلا بۆرە كەپتۇ. 
بۇ قېتىم قويچى بالا” بۆرە كەلدى! بۆرە كەلدى! “دەپ جان-جەھلى بىلەن توۋلىغان بولسىمۇ، كىشىلەر، ئۇ يەنە بىزنى ئالداۋاتىدۇ، دەپ ئويلاپ تاغقا چىقماپتۇ. 
نەتىجىدە بۆرىلەر قويلارنىڭ ھەممىسىنى بوغۇپ ئۆلتۈرۈۋېتىپتۇ. 
ساۋاقداش، قېنى دەپ بېقىڭچۇ، كىشىلەر نېمىشقا بۆرىنى قوغلىغىلى تاغقا چىقمىدى؟ 
بىر كۈنى تۈلكە ئۈزۈم بارىڭىغا كېلىپ قاپتۇ. 
ياقۇتتەك چاقناپ تۇرغان ئۈزۈملەرنى كۆرۈپ، ئۈنىڭ ئېغىزىغا سېرىق سۇ يىغىلىپتۇ. 
ئۈ شۆلگەيلىرىنى ئېقىتقىنىچە دەپتۇ: 
بىر ساپاق ئۈزۈم يەۋالسام قانداق ياخشى بولاتتى ھە! 
ئۈزۈملەرگە قولىنى سوزۇپ سەكرەپتۇ. 
باراڭ ئېگىز بولغاچقا، ئۇ ھەر قانچە سەكرىسىمۇ قولى يەتمەپتۇ. 
ئاخىرى: "بۇنداق پىشمىغان ئۈزۈملەرنى يەپ نېمە قىلاي" دەپ ئۆز-ئۆزىگە تەسەللى بېرىپتۇ. 
دەرەخ ئۈستىدىكى تىيىن بۇ گەپنى ئاڭلاپ: "تۈلكە بەك ئەقىللىق، قارىغاندا بۇ ئۈزۈملەر راستلا ئاچچىق ئوخشايدۇ" دەپ ئويلاپتۇ. 
تىيىن تۈلكىنىڭ ئېيتقانلىرىنى توشقانغا دەپتۇ. 
توشقان بۇ گەپنى ئاڭلاپ:” بۇ ئۈزۈملەرنى يېيىشكە بولمايدىكەن - دە “دەپ ئويلاپتۇ. 
بۇ چاغدا مايمۇن كەپتۇ - دە، باراڭغا چاققانلىق بىلەن يامىشىپ چىقىپ ئۈزۈم يېيىشكە باشلاپتۇ. 
بۇنى كۆرگەن توشقان ئالدىراپ: - بۇ ئۈزۈملەر بەك ئاچچىق! - دەپ ۋارقىراپتۇ. 
مايمۇن كۈلۈمسىرىگەن ھالدا: - سەن يەپ باقتىڭمۇ؟ - دەپ سوراپتۇ. 
توشقان بېشىنى چايقاپ: - يەپ باقمىدىم، بىراق تىيىن بەك ئاچچىق، دېگەنىدى، - دەپتۇ. مايمۇن: _ تىيىن، سەن تېتىپ باقتىڭمۇ؟ - دەپ سوراپتۇ. 
_ تېتىپ باقمىدىم، تۈلكە شۇنداق دېگەنىدى، - دەپتۇ تىيىن. 
مايمۇن بۇ گەپلەرنى ئاڭلىغاندىن كىيىن، تېخىمۇ ھۇزۇرلىنىپ ئۈزۈم يېيىشكە باشلاپتۇ. 
بۇنى كۆرگەن تىيىن بىلەن توشقان ئۈزۈمنى تېتىپ بېقىپتۇ. 
"پاھ! نېمىدېگەن تاتلىق - ھە!" 
تىيىن بىلەن توشقان تۈلكىنىڭ نېمە ئۈچۈن بۇ ئۈزۈملەرنى ئاچچىق دېگەنلىكىنى زادىلا چۈشىنەلمەپتۇ. 
شامال بالا چوڭ بولۇپتۇ. 
ئېتىزلىققا كەلگەن شامال بالا بىر چاقپەلەكنىڭ ئاستا ئايلىنىۋاتقانلىقىنى، سۇنىڭ ئۈزۈلۈپ-ئۈزۈلۈپ چۈشۈۋاتقانلىقىنى كۆرۈپتۇ. 
شامال ئانا دەپتۇ: 
_ بالام، ئېتىزلىققا بارغىن، ئۇ يەردە كىشىلەرگە نۇرغۇن ياخشى ئىشلارنى قىلىپ بېرەلەيسەن! 
ئۇ چوڭقۇر نەپەس ئېلىپ پۈتۈن كۈچى بىلەن پۈۋلەپتۇ، 
چاقپەلەك غۇيۇلداپ ئايلىنىشقا، سۇ تېز–تېز ئېقىشقا باشلاپتۇ. 
سۇغا قانغان مايسىلار خۇشاللىقىدىن باشلىرىنى لىڭشىتىپتۇ. 
شامال بالا بەك خۈشال بولۇپ كېتىپتۇ. 
شامال بالا دېھقانلارنىڭ خاماندا بۇغداي سورۇۋاتقانلققىنى كۆرۈپتۇ. 
شامال ئانچە كۈچلۈك بولمىغاچقا، دېھقانلار ھەر قانچە كۈچىسىمۇ دان بىلەن سامان ياخشى ئايرىلمايۋاتقانىكەن. 
بۇنى كۆرگەن شامال بالا خامانغا قاراپ پۈۋلەشكە باشلاپتۇ. 
داندىن ئايرىلغان سامان يىراقلارغا ئۇچۇپتۇ. 
دېھقانلار شامال بالىغا رەھمەت ئېيتىشىپتۇ. 
شامال بالا ئويلاپتۇ: 
"ياخشى ئش قىلىش بەك ئاسانكەن، پەقەت كۈچ چىقارسىلا بولىدىكەن. 
ئۇ بىر مەيدانغا بېرىپتۇ. 
ئۇ يەردە بىر نەچچە بالا لەگلەك ئۇچۇرۇۋاتقانىكەن. 
شامال بالا قاتتىق پۈۋلەپتىكەن، لەگلەكلەر موللاق ئېتىپ كېتىپتۇ، 
بىردەمدىن كىيىن قارىسىمۇ كۆرۈنمەپتۇ. 
بالىلار تىپىرلىشىپ كېتىپتۇ. 
شامال بالا بۇنى بىلمەي، پۈۋلەۋېرىپ كىشىلەرنىڭ يېيېپ قويغان كىيىملىرىنى ئۇچۇرۇۋېتىپتۇ، 
يول بويىدىكى كۆچەتلەرنى سۇندۇرۇۋېتىپتۇ. 
كىشىلەر ئۇنى ئەيىبلەشكە باشلاپتۇ. 
شامال بالا ئىنتايىن بىئارام بولۇپ ئويلاپتۇ: 
مەن كىشىلەرگە ياردەم قىلىۋاتسام، ئۇلار نېمىشقا مېنى ئەيىبلەيدۇ؟ 
ئىبرەتلىك سۆزلەر، چۆچەكلەر، مەسەللەر، ئادەم بولۇشنىڭ يوللىرىنى كۆرسىتىپ بېرەلەيدۇ. 
بىز ئۇلارنى ئەستايىدىل ئوقۇپ باقايلى! 
ۋەتەن بىزنىڭ ئانىمىز، 
بىز ۋەتىنىمىزنى، ئانا يۇرتىمىزنى سۆيىمىز، 
ئانا يۇرتىمىزدىن پەخىرلىنىمىز. 
قەيسەر سىنىپىمىزنىڭ سىنىپ ھەيئىتى ئىدى. 
ئالدىنقى كۈنى ئۇ باشقا مەكتەپكە يۆتكىلىپ كەتتى. 
بۈگۈنكى سىنىپ يىغىنىدا مۇئەللىم يېڭىدىن تازىلىق ھەيئىتى سايلاشنى ئۇقتۇردى. 
كىمنى سايلاش كېرەك؟ 
سىنىپ ئىچى جىمىپ كەتتى. 
جۈرئەت ئاستا ئورنىدىن تۇرۇپ: - مەن ئۆزۈمنى سايلايمەن، - دېدى. 
ھەممەيلەن ھەيرانلىقتا ئۇنىڭغا تىكىلدى. 
مۇئەللىم ئۇنىڭ يېنىغا كېلىپ، كۈلۈمسىرىگەن ھالدا سورىدى: 
- جۈرئەت، ئېيتىڭا، سىز نېمىشقا ئۆزىڭىزنى سايلايسىز؟ 
- مەن قەيسەر بىلەن يېقىن دوست. 
ئۇ تازىلىقنى ئەمگەكنى سۆيەتتى، 
كوللېكتىپقا كۆيۈنەتتى. 
مەنمۇ ئەمگەكنى سۆيىمەن، 
كوللىكتىپقا كۆيىنىمەن، - دېدى. 
جۈرئەتنىڭ سۆزى ئاياغلىشىشى بىلەن تەڭ، قىزغىن چاۋاك چېلىندى. 
ئوقۇغۇچىلىق ھاياتىمىزدا، دەرسخانىنىڭ ئىچى-سىرتىدا نۇرغۇن ئۇنتۇلغۇسىز ئىشلار يۈز بېرىپ تۇرىدۇ. 
مەكتەپ تۇرمۇشى نەقەدەر مول ۋە رەڭگارەڭ - ھە! 
بۈگۈن دادام بىلەن بىللە "تەڭرىتاغدا كۈز" فوتو سۈرەت كۆرگەزمىسىگە باردىم. 
كۆرگەزمىخانىدا دادام تاغ مەنزىرىسى تارتىلغان بىر پارچە سۈرەتكە ئۇزاققىچە قاراپ كەتتى. 
_ دادا، بۇ قايسى تاغ؟ 
_ تەڭرىتېغى دېگەن مانا شۇ. 
_ بۇ تاغ قەيەردە؟ 
_ يۇرتىمىز شىنجاڭدا. 
بۇ تاغ ناھايىتى ئېگىز بولغاچقا، تاغ چوققىلىرى قىشمۇ ياز قار-مۇز بىلەن قاپلىنىپ تۇرىدۇ. 
بۇ تاغدا ئادەمنى ھەيران قالدۇرىدىغان ئاجايىپ ئېقىن، كۆللەر، ئورمانلار، يايلاقلار، قىممەتلىك ئۆسۈملۈكلەر، ھايۋانلار بار. 
يۇرتىمىزنىڭ بارلىق گۈزەللىكلىرىنى مانا مۇشۇ تەڭرىتېغىدىن كۆرگىلى بولىدۇ. 
ئوغلۇم، بۇ سۆرەتكە قارا، - دېدى دادام، 
- بۇ يۇرتىمىزدىكى ئانا دەريا _ تارىم دەرياسى. 
بۇ دەريانىڭ بىر قىسىم سۈيىمۇ تەڭرىتېغىدىن ئېرىپ چۈشكەن قار-مۇزلاردىن ھاسىل بولغان. 
دادامنىڭ سۆزىنى ئاڭلاپ، تەڭرىتېغىغا بەكلا بارغۇم كەلدى. 
سۈرەتلەرنى قايتىدىن بىر-بىرلەپ كۆرۈشكە باشلىدىم. 
ۋاقىتنىڭ قانداق ئۆتۈپ كەتكەنلىكىنى بىلمەي قاپتىمەن. 
يولدا كېتىۋېتىپ دادامغا دېدىم: 
_ ئۆيگە قايتايلى، - دېدى دادام. 
تەڭرىتېغىدىكى ئاپئاق چوققىلارنى، چوڭقۇر جىلغىلارنى، ئېقىن، كۆللەرنى، يايلاقلارنى، يايلاقلاردا ئوتلاپ يۈرگەن قوي، كالا، ئاتلارنى، رەڭگارەڭ ياۋا گۈللەرنى، ئۇچۇپ يۈرگەن كېپىنەك، ھەسەل ھەرىلىرىنى، ياپيېشىل ئورمانلارنى، قۇشلارنى، ئېيىق، بۆرىلەرنى سۆرەتكە تارتىۋېلىپ مەنمۇ بىر كۆرگەزمە ئۆتكۈزىمەن. 
_ يارايسەن ئوغلۇم! - دېدى دادام. 
كۈز پەسلى يېتىپ كەلدى. 
ئەتراپ ئالتۇن رەڭگە پۈركەندى. 
بىز مۇئەللىمنىڭ يېتەكچىلىكىدە كۈز سەيلىسىگە چىقتۇق. 
كۆپكۆك ئاسماندا ئاق بۇلۇتلار ئۈزۈپ يۈرەتتى. 
كېۋەزلىكتىكى ئېچىلغان پاختىلار خۇددى ئاق بۇلۇت يەرگە چۈشۈپ قالغاندەك كۆرۈنەتتى. 
ئۇلار تۇرۇپ بىر توپ توشقانغا ئايلانسا، تۇرۇپ بىر توپ قوزا سىياقىغا ئۆزگىرەتتى. 
تۇرنىلار جەنۇبقا ئۇچۇپ كېتىۋاتاتتى. 
ئېتىزلىقتىكى باشاقلىرىنى كۆتۈرەلمەي قالغان قوناق شاخلىرى كۈز شامىلىدا ئىرغاڭلايتتى. 
مەي باغلىغان ئالما، نەشپۈتلەر يوپۇرماقلار ئارىسىدىن بىزگە كۆز قىسىشاتتى. 
بۇ گۈزەل مەنزىرىلەر ساۋاقداشلارنىڭ زوقىنى قوزغىدى. 
ئۇلارنىڭ بەزىلىرى قىن-قىنىغا پاتماي چۆپلۈكتە موللاق ئېتىشاتتى، 
بەزىلىرى چۆپلۈكتىن نېمىلەرنىدۇر ئىزدەۋاتاتتى، 
يەنە بەزىلىرى كۆك ئاسمانغا قاراپ ۋارقىرىشاتتى، 
بىر-بىرىنى قوغلىشاتتى، كۈلۈشەتتى، 
قاتتىق چۆچۈپ كەتكەن بۆرە: «ۋۇي ،بۇ قانداق ھايۋاندۇ؟» دەپ شاپپىدە ئارقىغا داجىپىتۇ. 
ئاھ ،بۇ بىر سېمىز قوزىكەنغۇ! 
بوپتۇ، كەل، قوزىچىقىم ،كەل. 
«ۋايجان!» بۆرە ئېچىنىشلىق بىر توۋلاپتۇ - دە، خۇددى توك سوقۇۋەتكەندەك قاڭقىپ ئوڭدىسغا چۈشۈپتۇ. 
ئوھۇ، ئەسلىدە بۇ قوزا چارۋىچىلىق مەيدانىدىكى تاغىلار ئاتايىتەن بۆرىگە تاقابىل تۇرۇش ئۈچۈن ياسىغان ماشنا قوي ئىكەن. 
ئاپئاق يۇڭلۇق بۇ قوزا يۈگۈرەلەيدىكەن، تاقلىيالايدىكەن، سەكرىلەيدىكەن. 
قارىماققا ئۇ راست قويغىلا ئوخشايدىكەن، 
لېكىن بەدىنىدە كۈچلۈك توك ئېقىمى بولغاچقا، بۆرە ئۇنى چىشلىگەن ھامان جېنىدىن ئايرىلىدىكەن. 
بالا ئاپپاراتنى كۆتۈرۈپ يۈگۈرگىنىچە چىقىپ كەتتى. 
ئەزەلدىن ھېس قىلىپ باقمىغان جىمجىتلىقتا دۇنيادا ئۆزىمىزدىن باشقا ھېچكىم يوقتەك تۇيغۇغا كېلىپ قالدۇق. 
ئىچكى ئۆلكىلەردىكى تاغلارنىڭ ئارىسىدا قوڭغۇراق ساداسى، قۇشلارنىڭ سايراشلىرى ئاڭلىنىپ تۇرىدۇ. 
لېكىن، بۇ يەردە ئاجايىپ جىمجىتلىق، خىلۋەتلىك ھۆكۈم سۈرەتتى. 
كەچ كىرگەندە، تىمتاسلىقتىن ئادەمنىڭ قورققۇسى كېلەتتى. 
بىز تۇرغان ئىككى كۈن ئىچىدە، ئۆزگىرىشچان ھاۋارايى قاناسنى ئاجايىپ سىرلىق تۈسكە چۈمكىدى. 
بىرىنچى كۈنى ئەتىگەندە، بۇلۇتلار تاغنى تال-تال شايى بەلۋاغلاردەك ئورىۋالدى، 
ئاندىن بىردىنلا توپ-توپ بۇلۇتلارغا ئايلىنىپ، تاغ بېشىغا قاراپ لەرزان كۆتۈرۈلدى. 
بىردەمدىن كىيىن يەنە يېيىلىپ يىراق-يىراقلارغا ئۈزۈپ كەتتى. 
ئارقىدىنلا قارا بۇلۇتلار توپلىنىپ، شارقىراپ يامغۇر يېغىپ كەتتى. 
ئەتىسى سەھەردە، ئاپئاق مامۇقتەك قارلار يەر يۈزىنى قاپلىدى. 
بىراق، ئىككى سائەت ئۆتە-ئۆتمەيلا قۇياش پارقىراپ چىقتى. 
يەردىكى قارلار پۈتۈنلەي ئېرىپ تۈگىدى، 
تاغلار يەنە كۆزنى قاماشتۇرىدىغان كۈمۈش لىباسنى كىيدى. 
داڭلىق تەبىئىي مەنزىرلىك جايلارنىڭ ھەممىسى گۈزەل. 
قاناسنىڭ ئالاھىدىلىكى ئۇنىڭ ئاجايىپلىقى كۆل سۈيىنىڭ سۈزۈكلۈكى، ئەتراپنىڭ جىمجىت، تىنىچ ۋە خىلۋەتلىكى. 
خىلۋەتلىك ئۇنىڭ جېنى. 
ھەممە نەرسە شۇقەدەر خىلۋەت، شۇقەدەر سىرلىقكى، ئۇنىڭ تېگىگە يەتكىلى بولمايدۇ. 
مانا بۇ ئۇنىڭ ئۆزىگىلا خاس سېھرىي كۈچى. 
كۈز يامغۇرى بىر ئاچقۇچ. 
ئۇ سالقىنلىق ۋە ئىللىقلىقنى ھەمراھ قىلىپ، ھېچكىمگە تۇيدۇرماي كۈز بوۋاينىڭ دەرۋازىسىنى ئاستاغىنە ئاچتى. 
كۈز يامغۇرىنىڭ بىر رەڭ قۇتىسى بار. 
قاراڭ، سېرىق رەڭنى ئاق تېرەكلەرگە بېرىۋىدى، ساپسېرىق يوپۇرماقلار يەلپۈگۈچتەك يەلپۈپ، يازنىڭ پىژغىرىم ئىسسىقنى قوغلاشقا باشلىدى. 
قىزىل رەڭنى ئېرەن دەرىخىگە بېرىۋىدى، قىپقىزىل ئېرەن يوپۇرماقلىرى پوچتا ماركىللىرىغا ئوخشاپ قالدى. 
ئۇلار ئۇچۇپ –لەيلەپ كۈزنىڭ سالقىن ھاۋاسىنى ئېلىپ كەلدى. 
كۈز يامغۇرى ئالتۇن رەڭنى ئېتىزلارغا بەردى. 
قاراڭ، ئېتىزلار ئالتۇن رەڭ دېڭىزغا ئوخشاپ قالدى. 
قىزغۇچ رەڭ مېۋىلەرگە بېرىلدى. 
قاراڭ، شاخ-شاخلاردا مەي باغلىغان ئالما، ئانارلار كىشىلەرنىڭ ئۈزۈشىنى تاقەتسىزلىك بىلەن كۈتمەكتە. 
جۇخار گۈللىرى ئەڭ كۆپ رەڭگە ئېرىشتى. 
قاراڭ، بېغىر رەڭ، ھال رەڭ، ئاق جۇخار گۈللىرى باش لىڭشىتىپ كۈز يامغۇرى بىلەن سالاملاشماقتا. 
كۈز يامغۇرىغا شېرىن پۇراق يوشۇرۇنغان. 
كۈز يامغۇرى تامچىلىرىغا ئالما، قوغۇنلارنىڭ خۇش ھىدى سىڭىپ كەتكەن. 
بۇ خۇش پۇراقلار بالىلارنى جەلپ قىلماقتا. 
كۈز يامغۇرى ئالتۇن رەڭ كانىيىنى چېلىپ، قىش بوۋاي كېلەي دەپ قالدى، دەپ جاكارلىدى. 
سېغىزخان شاخقا ئۇۋا ياسىدى، 
تىيىنلار قارىغاي ئۇرۇقلىرىنى يىغىشقا كىرىشىپ كەتتى، 
پاقىلار قىشىچە راھەت ئۇخلاشنىڭ غېمىدە كامار كولاشقا تۇتۇندى. 
قارىغاي ۋە ئارچىلار قېلىن ھەم پارقىراق كىيىم كىيدى. 
تېرەك ۋە سۆگەت يوپۇرماقلىرى دەرەخ ئانىنىڭ ئايىغىغا ئۇچۇپ چۈشتى. 
ئىشقىلىپ، ھەممەيلەن قىشنىڭ تەييارلىقى بىلەن ئالدىراش بولۇپ كەتتى. 
ئالتۇن كۈز پەسلى، 
بىز كۈزنىڭ رەڭگارەڭ مەنزىرىسىگە نەزەر تاشلىماقتىمىز، 
ئۇنىڭدىكى يېقىملىق ئاۋازلارنى ئاڭلىماقتىمىز، 
گۈزەل كۈز ئېلىپ كەلگەن خوشاللىقتىن بەھرىمەن بولماقتىمىز. 
بۇ بۆلەكتىكى تېكىستلەرنى ئۆگىنىش جەريانىدا، كۈزنىڭ گۈزەللىكىنى يەنىمۇ ئىچكىرلەپ ھېس قىلايلى، 
قەلبىمىزدىكى كۈزگە بولغان تۇيغۇنى تەسۋىرلەپ باقايلى. 
1928-يىلى ياز گوركىي لېنىنگرادتا تۇرۇۋاتاتتى. 
ئۇ دائىم دېرىزە تۈۋىدە ئولتۇرۇپ ئىشلەيتتى. 
قوياش پارلاپ تۇرغان بىر ئەتىگىنى گوركىي كىتاب ئوقۇۋاتاتتى، 
تۇيۇقسىز بىر قەغەز تۈرمەلچەك دېرىزىدىن ئۇچۇپ كىرىپ ئۈستەل ئۈستىگە چۈشتى. 
گوركىي قەغەزنى ئاچتى، 
ئۇنىڭغا مۇنۇلار يېزىلغانىدى: 
«قەدىرلىك يولداش گوركىي: 
مەن بىر پىئونىر. 
سىزنىڭ سۈرىتىڭىزنى تارتىپ، تام گېزىتىمىزگە چىقارماقچى ئىدىم. 
ئۇلارغا مېنى كىرگۈزۈشكە بۇيرۇق بېرىشىڭىزنى ئۆتۈنىمەن. 
مەن سۈرەتكە تارتىپ بولۇپلا كېتىمەن.» 
گوركىي دېرىزىدىن سىرتقا قاراپ، پىيادىلەر يولىدا ئولتۇرغان ئون ياشلاردىكى بىر ئوغۇل بالىنى كۆردى. 
ئۇنىڭ قولىدا فوتو ئاپپارات بار ئىدى. 
- قەغەزنى سەن ئاتتىڭمۇ؟ - دەپ سورىدى گوركىي. 
ھەئە، - دېدى بالا ئورنىدىن تۇرۇپ ئېگىلىپ سالام بېرىپ، - مېنى كىرگىلى قويۇڭا! 
- كىرگىن، مەن ئۇلارغا سېنى كىرگۈزۈۋېتىشنى ئېيتاي، - دېدى گوركىي. 
بىردەمدىن كېيىن، ئوغۇل بالا گوركىينىڭ ئالدىدا پەيدا بولدى. 
ئۇ گوركىيغا زەن سېلىپ قارىغاندىن كېيىن كۈلۈپ قويدى، 
ئاندىن بارمىقى بىلەن سافانى كۆرسىتىپ دېدى: 
بۇ يەردە گېزىت ئوقۇپ ئولتۇرغان بولسىڭىز. 
گوركىي گېزىتنى ئېلىپ، ئۇنىڭ دېگىنى بويىچە ئولتۇردى. 
ئوغۇل بالا بىر ھازا ھەپىلەشكەندىن كېيىن: تەييارلىق پۈتتى دىققەت! - دېدى. 
گوركىي يۈزىنى يانچە قىلىپ، ئۇنىڭغا قاراپ كۈلۈمسىرىدى. 
تۇيۇقسىز، ئوغۇل بالا «شاپپىدە» ئولتۇردى - دە يىغلاشقا باشلىدى. 
نېمە ئىش بولغانلىقىنى چۈشىنەلمىگەن گوركىي سورىدى: 
- ۋۇي، ساڭا نېمە بولدى؟ 
- نېگاتىپنى ئۆيدە ئۇنتۇپ قاپتىمەن، - دېدى بالا يىغلاپ تۇرۇپ. 
گوركىي دەرھال ئورنىدىن تۇردى، 
گوركىي دېرىزىدىن توۋلىدى: 
بالام قايتىپ كەل! 
مەن ساڭا نېگاتىپ بېرەي، 
بۇ يەردە نېگاتىپ جىق. 
ئوغۇل بالا يىغلىغىنىچە بىر تىرامۋايغا سەكرەپ چىقتى. 
تىرامۋاي شۇ ھامان يۈرۈپ كەتتى. 
كەچتە، كاتىپ گوركىيغا: بىر فوتوگراف كەلدى، - دەپ خەۋەر قىلدى. 
- ھېلىقى بالىمىكەن؟ - دەپ سورىدى گوركىي. 
- ياق بىر ژورنالنىڭ مۇخبىرى ئىكەن. 
- ئۇنىڭغا مېنىڭ بەك ئالدىراش ئىكەنلىكىمنى دەڭ. 
لېكىن، ھېلىقى ئوغۇل بالا كېلىپ قالغۇدەك بولسا، ئۇنى چوقۇم كىرگۈزۈۋېتىڭ. 
گوركىي – ئىسىم فامىلىسى ئالېكسىىي ماكسىموۋىچ پىشكوف (1868-1936)، 
گوركىي ئۇنىڭ ئەدەبىي تەخەللۇسى. 
ئۇ سابىق سوۋېت ئىتتىپاقىنىڭ ئۇلۇغ يازغۇچىسى، 
«ئانا»، «بالىلىق دەۋر»، «كىشىلەر ئىشىكىدە»، «مېنىڭ دارىلفۇنلىرىم» قاتارلىق مەشھۇر ئەسەرلىرى بار. 
لى سىگۇاڭ ئېلىمىزنىڭ مەشھۇر گېئولوگىيە ئالىمى. 
ئۇ كىچىك چېغىدا دائىم دوستلىرى بىلەن بىللە مۈكۈشمەك ئوينايتتى، 
ھەر قېتىمدا بىر چوڭ تاشنىڭ كەينىگە مۆكۈۋېلىشنى ياخشى كۆرەتتى. 
بۇ تاش ئوتلاقتا يالغۇز چوقچىيىپ تۇراتتى. 
لى سىگۇاڭ دوستلىرىنىڭ ئاياق تىۋىشىنى ئاڭلىسىلا، تاشنى چۆرگىلەپ يۈرۈپ مۆكۈنەتتى. 
چوڭ تاش شۇنداق ئوبدان دالدا بولاتتىكى، دوستلىرى تاشنى ئۇيان ئايلىنىپ، بۇيان ئايلىنىپمۇ ئۇنى تاپالمايتتى. 
ۋاقىت ئۇزارغانچە، ئۇ بۇ تاشقا قىزىقىپ قالدى: 
بۇنچە چوڭ تاش نەدىن كەلگەندۇ؟ 
لى سىگۇاڭ مۇئەللىمىدىن سورىۋىدى، ئۇ ئويلىنىپ تۇرۇپ كېتىپ دېدى: 
بۇ تاش نەچچە يۈز يىللىق تارىخقا ئىگە بۇلۇشى مۇمكىن، 
مېنىڭ كىچىك ۋاقتىمدىمۇ ئۇ شۇ يەردە ئىدى. 
يەر شارى ئىنسانلارنىڭ ئورتاق ئائىلىسى. 
بۇ بۆلەكتىكى تېكىستلەرنى ئوقۇپ، ھەر قايسى ئەل خەلىقلەر ئارسىدىكى چىن دوستلۇقىنى ھېس قىلىپ باقايلى، 
كۈز كەلدى، 
يەنە دۇنيادىكى ھەرقايسى ئەللەرگە دائىر يازما ۋە سۈرئەتلىك ماتىرىياللارنى توپلاپ باقايلى. 
دۇنيانىڭ ھەرقايسى جايلىرىدىكى كىشىلەرنىڭ تېرە رەڭگى ۋە تىلى بىر-بىرىگە ئوخشاش بولمىغان بىلەن، ئۇلارنىڭ «دۇنيا مېھىر-مۇھەببەتكە، ئىشەنچكە تولسا» دېگەن ئورتاق ئارزۇسى بار. 
باغۋەنلەر بىر ياقتىن خوشال بولۇشسا، بىر ياقتىن غەم قىلىشاتتى. 
چۈنكى، مېۋىلەردىن مول ھوسۇل ئېلىش ئۇلارنى خوشال قىلغىنى بىلەن، ئۇلارنىڭ قىلىشقا تىگىشلىك ئىشلىرىمۇ بەك كۆپ ئىدى. 
قاراڭ، مېۋىلەرنى ئۈزۈش كېرەك، 
يىراق جايلارغا ئاپىرىپ سېتىش كېرەك، 
بۇنداق بولغاندا ئۇلار راستىنلا يېتىشەلمەي قالاتتى. 
سىز« ماشىنا ئادەم ياردەملەشسە بولىدىغۇ» دەپ ئويلايدىغانسىز. 
توغرا، ھازىر دېھقانچىلىق ئىشلىرىنى قىلالايدىغان ماشىنا ئادەملەر بار. 
ئۇلار پىشقان مېۋىلەرنى ئۈزۈپ، قەغەز يەشىكلەرگە رەتلىك قاچىلاپ، بەلگىلەنگەن ئورۇنغا ئاپىرالايدۇ. 
بۇ ماشىنا ئادەملەر ئەقىللىق ھەم قابىل، 
ئۇلار ھەقىقەتەن دېھقانلارنىڭ ياخشى قول-قانىتى! 
لېكىن، باغۋەنلەر ئانچە رازى ئەمەس. 
چۈنكى، توك بولماي قالسا، بۇ ماشىنا ئادەملەر «ئىش تاشلايدۇ». 
مېۋىلىك باغ شۇنچە چوڭ، 
ھەممىلا يېرىدە مېۋىلىك دەرەخلەر بار، 
ماشىنا ئادەمنى ئۇزاقتىن-ئۇزاق توك سىمى بىلەن بىللە سۆرەپ يۈرگىلى بولمايدۇ - دە! 
«باتارىيە ئىشلەتسە بولىدىغۇ!» دەپ ئويلارسىز. 
بۇنداق بولغاندا، دائىم توك قاچىلاشقا ياكى باتارىيە ئالماشتۇرۇشقا توغرا كېلىدۇ. 
چۈنكى، باتارېيىنىڭ توكى ئاسان تۈگەپ قالىدۇ. 
توك بولمىسا، ماشىنا ئادەم «ئاچلىقتىن يىقىلىپ چۈشىدۇ». 
باغۋەنلەر قويۇق مېۋىلىك دەرەخلەر ئارىسىدىن «يىقىلىپ چۈشكەن» بۇنداق ماشىنا ئادەملەرنى بىرمۇبىر ئىزدەپ يۈرسە، بۇ بەك ئاۋارىچىلىك ئەمەسمۇ ؟! 
ماشىنا ئادەملەرنى ئۆزىگە ئۆزى توك قاچىلىيالايدىغان قىلغىلى بولارمۇ؟ 
ئالىملار مۇشۇنداق ماشىنا ئادەمنى تەتقىق قىلماقتا. 
بۇ ماشىنا ئادەم يەرگە چۈشۈپ قالغان مېۋىلەرنى «يېسىلا» ئۆز ئىشىنى داۋاملاشتۇرىۋېرىدىكەن. 
بۇ ماشىنا ئادەمنىڭ قورسىقىغا ئالاھىدە ئىشلەنگەن باتارېيىنى قاچىلاپ قويسا يېگەن مېۋىلىرىنى قەنتكە، قەنتنى توكقا ئايلاندۇرالايدىكەن. 
يىغىم پەسلىدە، بۇ ماشىنا ئادەملەر يەرگە چۈشكەن مېۋىلەرنى تېرىپ «يەپ» توختىماي ئىشلەۋېرىدىكەن. 
مېۋە «يەيدىغان» بۇنداق ماشىنا ئادەم مەيدانغا كەلسە، باغۋەنلەرنىڭ قولى خېلى بوشاپ قالىدۇ. 
ئۇلار ئىشخانىدا ئولتۇرۇپ، ماشىنا ئادەملەرگە قوماندانلىق قىلسىلا بولىدۇ. 
ئەگەر ماشىنا ئادەملەر ئۆزلىرىنىڭ «قورساق توقلىشى»غا يەردىكى مېۋىلەر يەتمىگەنلىكىنى دوكلات قىلسا، ئىگىسى دەرھال ئۇلارغا شاختىكى مېۋىلەرنى «يېيىش»كە بولىدىغانلىقنى ئېيتسىلا بولىدۇ. 
بىز «يۇقىرى سۈرئەتلىك ئۇچۇر يولى»غا كىردۇق. 
- بەك ياخشى بولدى! ئەجەب ياخشى بوپتۇ! 
ئاپامدىن ئۆيىمىزدىكى كومپيۇتېردا تورغا چىققىلى بولىدىغانلىقىنى ئاڭلاپ، خوشاللىقىمنى باسالمايلا قالدىم. 
كومپيۇتېر تورى زادى قانداق نەرسىدۇ؟ 
دادامنىڭ ئېيتىشىچە، كومپيۇتېر تورى پۈتۈن يەر شارىنى قاپلىغان ئۆمۈچۈك تورىغا ئوخشايدىكەن. 
ھەربىر دۆلەت، ھەربىر شەھەر، ھەتتا ھەربىر ئائىلىنىڭ ھەممىسىنى بىر-بىرىگە باغلايدىكەن. 
تورغا كىرسە، خۇددى يۇقىرى سۈرئەتلىك ئۇچۇر يولىغا كىرگەندەك بولىدىكەن. 
ئېھتىياجلىق بولغان تۈرلۈك ئۇچۇرلارنى تېز سۈرئەتتە تاپقىلى، سودا-سېتىق قىلغىلى، ئېلىكتىرونلوق خەت ساندۇقىنى ئىشلىتىپ، پۈتۈن دۇنيادىكى بالىلار بىلەن ئالاقە ئورناتقىلى بولىدىكەن. 
توردا ھەرقايسى جايلاردىكى كىشىلەر بىلەن خالىغان چاغدا پىكىر ئالماشتۇرغىلى بولىدىكەن. 
قارىغاندا، يەر شارىمىز بىر كىچىك كەنتكە ئايلىنىپ قالغاندەك تۇرىدۇ. 
تور راستىنلا شۇنچىۋالا ھەيران قالارلىقمىدۇ؟ 
مەن بۇنىڭغا قىزىقىپ قالدىم. 
تاقەتسىزلەنگەن ھالدا ئاپامنى چاقىردىم - دە، ئىككىمىز كومپيۇتېرنى ئېچىپ بىر كارتون تورىغا كىردۇق. 
ھايال ئۆتمەي كومپيۇتېر ئىكرانىدا سۇن ۋۇكۇڭ كۆرۈندى. 
مەن ئىكراندىن كۆزۈمنى ئۈزەلمىدىم. 
چاشقان بىلەن ئۆردەك، قارا مۈشۈك ساقچى باشلىقى ماڭا كۈلۈمسىرەپ قارايتتى، 
يەنە تېخى مۇزىكىغا جۆر بولۇپ ھەرخىل قىزىقارلىق ھەرىكەتلەرنى قىلاتتى. 
مەن ئىختىيارسىز: «راستىنلا قالتىس ئىكەن!» دەۋەتتىم. 
ئاپام مېنى باشلاپ يەنە باشقا تور پونكىتلىرىنىمۇ زىيارەت قىلدۇردى. 
بۇلارنىڭ ئىچىدىكى مەزمۇنلارمۇ بەك مول ئىكەن: 
تەنتەربىيە خەۋەرلىرى دەمسىز، پەن–تېخنىكا كۆرگەزمىسى دەمسىز، يەنە مۇزىكىدىن ھوزۇرلىنىش دەمسىز... ئىشقىلىپ، نېمە كېرەك بولسا، شۇ تېپىلىدىكەن. 
مەن يەر شارى كىچىكلەپ كەتكەندەك، بىلىم دەرۋازىسى ماڭا ئۇلۇغ ئېچىلىپ كەتكەندەك ھېس قىلدىم. 
ئاپام ماڭا ئېلېكتىرونلۇق پوچتا يوللانمىسى ئەۋەتىشنى ئۆگىتىپ قويدى. 
مەن چەتئەلدىكى نەۋرە ھەدەمگە ئاتكرىتكا ئەۋەتىپ باقتىم. 
يېنىمىزدا قاراپ تۇرغان دادام دېدى. 
- بۇرۇن خەت سالساق، قارشى تەرەپ نەچچە كۈندىن كېيىن تاپشۇرۇۋالاتتى، 
بۇ نېمىدېگەن ئاستا - ھە! 
ھازىر ئېلېكتىرونلۇق يوللانمىسى يوللىساق، قارشى تەرەپ بىرنەچچە سېكۇنت ئىچىدىلا تاپشۇرىۋالىدۇ، 
ئاپام دېدى. 
- شۇنداق بولمايچۇ، ئېلېكتىرون يوللانمىسى يوللىغاندا، ھەم قەغەز تىجىگىلى، ھەم مۇھىتنى قوغدىغىلى بولىدۇ تېخى! 
مەن كۆزۈم قىيمىغان ھالدا توردىن چۈشتۈم، 
بىراق كۆڭلۈم بۇ يېڭى تور دۇنياسىدا قالدى. 
دادام دېدى: 
- بۈگۈن ئىشلەتكىنىڭ تور ئىقتىدارىنىڭ كىچىككىنە بىر يېرى، 
تور ئىشلىتىدىغان يەنە نۇرغۇن-نۇرغۇن جايلار بار، 
بۇ گەپنى ئاڭلاپ، بۇ يېڭى دوستۇمنى تېخىمۇ ياقتۇرۇپ قالدىم. 
تۈن پەردىسى يېپىلغاندا، كۆكتە نۇرلۇق ئاي پەيدا بولىدۇ. 
سۈتتەك ئاي نۇرى كىشىلەردە خىلمۇخىل تەسەۋۋۇرلارنى قوزغايدۇ. 
ئاي شارى قەيەردىن كەلگەن؟ 
ئۇنىڭدا نېمىلەر بار؟ 
ئۇ يەر شارى بىلەن ئوخشاشمۇ؟ 
قەدىمدىن تا ھازىرغىچە، ئاي شارىنىڭ سىرلىرى ئۈستىدە ئىزدىنىش ئۈچۈن، ئىنسانلار زور تىرىشچانلىق كۆرسىتىپ كەلمەكتە. 
1969- يىل 7- ئاينىڭ 20- كۈنى، ئامېرىكىلىق ئىككى ئالەم ئۇچقۇچىسى تۇنجى بولۇپ ئاي شارىغا چىقتى. 
ئۇلارنىڭ ئەڭ ئاۋۋال كۆرگىنى ئىنتايىن غەلىتە بىر مەنزىرە بولدى: 
بۇ يەرنىڭ ئاسمىنى قاپقاراڭغۇ، 
سىرتقى يۈزى بولسا يارقىن قۇياش نۇرىغا چۆمۈلگەن ئىدى. 
ئاي شارى توپا-توزان، تاغ جىنىسلىرى ۋە ھالقىسىمان تاغلارغا تولغانىدى. 
ئۇ سۇسىز، ھېچقانداق ھاياتلىقتىن ئەسەر يوق چۆل-باياۋان ئىدى. 
ئاي شارىدىن ئېلىپ كېلىنگەن توپا-توزانغا باكتېرىيە چېچىلغاندا، باكتېرىيىلەر بىراقلا ئۆلۈپ تۈگىگەن، 
ئەجەبا، بۇ توپا-توزانلارنىڭ باكتېرىيە ئۆلتۈرۈش ئىقتىدارى بارمىدۇ؟ 
ئەمدى بىز ئۆسۈملۈكلەرنى تەجىرىبە قىلىش نەتىجىسىنى كۆرۈپ باقايلى، 
ئاي شارىدىن ئېلىپ كېلىنگەن توپا-توزانغا كۆممىقوناق تېرىلغاندا، ئۆسۈپ يېتىلىشى يەر شارىدىكى بىلەن ھېچقانچە پەرقلەنمىگەن. 
لېكىن، ئاي شارىدىن ئېلىپ كېلىنگەن توپا-توزانغا لەشنى كۆچۈرگەن ھامان، لەشلەر ئىنتايىن يۇمران ھەم ياپيېشىل ئۆسۈشكە باشلىغان. 
بۇ بىر قاتار تەجرىبىلەرنىڭ نەتىجىسى كىشىنى نەقەدەر گاڭگىرىتىپ قويىدۇ - ھە !؟ 
بىر تەتقىقات نەتىجىسىدە دېيىلىشىچە، ئاي شارىدا بۇرۇن يانار تاغ ھەركىتى بولغان. 
مۆلچەرلىنىشىچە، ئاي شارىدىن ئېلىپ كېلىنگەن بىر پارچە تاشنىڭ يېشى 4 مىليارد 600 مىليون يىل ئىكەن؛ 
يەر شارىدىن بولسا، پەقەت 4 مىليارد يىل بۇرۇنقى تاش تېپىلغان. 
ئەجەبا، ئاي شارىنىڭ يېشى يەر شارىنىڭكىدىنمۇ چوڭمىكىنە؟ 
ياكى ئاي شارىدىكى يانار تاغ ھەركىتى يەر شارىنىڭكىدىن بۇرۇن يۈز بەرگەنمىدۇ؟ 
مانا بۇ بىر سىر. 
ئىنسانلار سىرلىق ئاي شارى توغرىسىدا داۋاملىق ئىزدەنمەكتە. 
رىۋايەتچىلەر شۇنداق ئېيتىدۇلەركى: قەدىمكى زاماندا ئاسماندا 10 قۇياش بولغانىكەن، 
ئۇلارنىڭ ھەددىدىن ئارتۇق قىزدۇرۇىشى بىلەن يەردە بىر تال گىياھمۇ ئۈنمەيدىكەن. 
ئادەملەر ئىسسىققا چىدىيالماي، ئوقيا ئېتىشقا ئۇستا بىر مەرگەننى تېپىپ، توققۇز قۇياشنى ئېتىپ چۈشۈرىۋېتىپ، بىر قۇياشنىلا قالدۇرۇپ قويۇپتۇ. 
شۇنىڭ بىلەن يەر يۈزىمۇ ھەددىدىن ئارتۇق ئىسسىپ كەتمەيدىغان بوپتۇ. 
ئەمەلىيەتتە، قۇياش بىزدىن 150 مىليون كىلومېتىر يىراقلىقتا تۇرىدۇ. 
ئەگەر قۇياشقا چىقماقچى بولۇپ كېچە-كۈندۈز توختىماي پىيادە ماڭىدىغان بولساق، 3500 يىل ۋاقىت كېتىدۇ؛ 
ئايروپىلان بىلەن 20 نەچچە يىل ئۇچۇشقا توغرا كېلىدۇ. 
قۇياش بىزدىن شۇنچە يىراق تۇرسا، ئۇنى ئوقيا بىلەن قانداق ئېتىپ چۈشۈرگىلى بولسۇن - ھە؟ 
قارىماققا، قۇياش بىزگە ئۇنچىۋالا چوڭ كۆرۈنمەيدۇ، 
ئەمەلىيەتتە ئۇ غايەت زور بولۇپ، 1 مىليون 300 مىڭ يەر شارى ئاران بىر قۇياشقا تەڭ كېلىدۇ. 
قۇياش يەر شارىدىن بەك يىراقتا بولغانلىقى ئۈچۈن، بىزگە لېگەنچىلىكلا كۆرۆنىدۇ. 
قۇياش نۇر ۋە ئىسسىقلىق تارقىتالايدىغان ئوت شار. 
قۇياشنىڭ تېمپېراتۇرسى ناھايىتى يۇقىرى، 
سىرتقى يۈزنىڭ تېمپېراتۇرسى 6000 سىلسىيە گىرادۇس بولۇپ، پولات-تۆمۈرلەر ئۇنىڭغا تەگكەن ھامان گازغا ئايلىنىپ كېتىدۇ. 
مۆلچەرگە قارىغاندا، قۇياش مەركىزىنىڭ تېمپېراتۇرسى سىرتقى يۈزىنىڭ تېمپېراتۇرسىغا قارىغاندا 3000 ھەسسە يۇقىرى ئىكەن. 
گەرچە قۇياش بىزدىن ناھايىتى يىراقتا بولسىمۇ، بىز بىلەن بولغان مۇناسىۋىتى ئىنتايىن قويۇق. 
قۇياش بولغاچقىلا، يەر شارىدىكى زىرائەتلەر ۋە دەل-دەرەخلەر بىخ سۈرۈپ، يوپۇرماق چىقىرىپ، چىچەكلەپ مىۋە بېرەلەيدۇ. 
قۇشلار، ھايۋانلار، قۇرت-قوڭغۇزلار، بېلىقلار ھايات كەچۈرەلەيدۇ، كۆپىيەلەيدۇ. 
ناۋادا قۇياش بولمىسا، يەر شارىدا ئۆسۈملۈكلەرمۇ، ھايۋانلارمۇ، شۇنىڭدەك ئىنسانلارمۇ بولمايتتى. 
بىز يەيدىغان ئاشلىق، كۆكتات، مېۋە-چېۋە، گۆشلەر، كىيىنىشكە كېرەكلىك پاختا، كەندىر، يۇڭ ۋە يىپەكلەر، ئىسسىنىشقا ئىشلىتىدىغان يېقىلغۇلارنىڭ ھەممىسى قۇياش بىلەن زىچ مۇناسىۋەتلىك. 
قارىماققا، يەر ئاستىدا كۆمۈلۈپ ياتقان كۆمۈرنىڭ مۇناسىۋىتى يوقتەك تۇرغىنى بىلەن، ئۇمۇ قۇياشتىن ئايرىلسا كۆمۈر بولۇپ شەكىللىنەلمەيدۇ. 
چۈنكى، كۆمۈر ئۆسۈملۈكلەرنىڭ يىراق قەدىمكى دەۋردە يەر قاتلىمى ئارسىغا كۆمۈلۈپ قېلىشىدىن پەيدا بولغان. 
قۇياش قىزدۇرغان چاغدا، يەر ئۈستىدىكى سۇلار ئىسسىقلىقنى قوبۇل قىلىپ ھورغا ئايلىنىدۇ. 
ھور سوغۇققا ئۇچرىغاندا، سانسىزلىغان ئۇششاق سۇ تامچىلىرىغا ئۆزگىرىپ قېتىشىپ، ھاۋادا لەيلەپ بۇلۇتقا ئايلىنىدۇ. 
بۇلۇت قاتلىمىدىكى سۇ تامچىلىرى يىغىلغانسېرى كۆپىيىپ، يامغۇر ياكى قار بولۇپ يەرگە چۈشىدۇ. 
قۇياش يەر يۈزىنى قىزدۇرغاندا، بەزى رايونلارنىڭ قوبۇل قىلىدىغان ئىسسىقلىقى كۆپ بولغاچقا، ھاۋاسى ئىسسىقراق بولىدۇ؛ 
بەزى رايونلارنىڭ قوبۇل قىلىدىغان ئىسسىقلىقى ئاز بولغاچقا، ھاۋاسى سوغۇقراق بولىدۇ. 
ھاۋانىڭ ئىسسىق سوغۇق بولۇشى ھاۋا ئېقىمىنى پەيدا قىلىدۇ، 
بۇنىڭ بىلەن شامال ھاسىل بولىدۇ. 
قۇياش باكتېرىيىلەرنى ئۆلتۈرۈش ئىقتىدارىغا ئىگە. 
بىز ئۇنىڭدىن پايدىلىنىپ كېسەللىكلەرنىڭ ئالدىنى ئالالايمىز ۋە كېسەللەرنى داۋالىيالايمىز. 
يەر شارىدىكى يورۇقلۇق ۋە ئىسسىقلىقنى قۇياش يەتكۈزۈپ بەرگەن. 
ئەگەر قۇياش بولمىغان بولسا، يەر شارىنىڭ ھەممىلا يېرى قاراڭغۇ زۇلمەت، ھەممىلا يېرى قەھرىتان سوغۇق بولغان بولاتتى. 
يەنە شامال، قار، يامغۇر، شەبنەممۇ بولمىغان بولاتتى؛ 
گۈل-گىياھ، دەل-دەرەخ، ئۇچارقانات ۋە ھايۋانلارمۇ بولمىغان بولاتتى، 
تەبىئىيكى، ئادەملەرمۇ بولمىغان بولاتتى. 
بىر ئېغىز سۆز بىلەن ئېيتقاندا، قۇياش بولمىسا، بىزنىڭ بۇ سۆيۈملۈك گۈزەل دۇنيايىمىزمۇ بولمىغان بولاتتى. 
پەن-تېخنىكىنىڭ تەرەققىياتى ئىنسانلارنىڭ ئالەم سىرلىرى ئۈستىدە تىنماي ئىزدىنىشىگە ياردەم بېرىپ، ئۇلارنىڭ تۇرمۇشىنى ئۈزلۈكسىز ئۆزگەرتمەكتە. 
بۇ بۆلەكتىكى تېكىستلەر بىزنى ئاجايىپ-غارايىپ پەن-تېخنىكا دۇنياسىغا باشلاپ كىرىدۇ. 
بىز ئۇلاردا قانداق ئالەم بىلىملىرى سۆزلەنگەنلىكىنى، قانداق پەن-تېخنىكا مۇۋەپپەقىيەتلىرى نامايەن قىلىنغانلىقىنى كۆرۈپ باقايلى. 
ئۆگىنىش جەريانىدا، مۇناسىۋەتلىك ماتىرياللارنى ئىزدەپ كۆرۈشنى، يەنە پەن-تېخنىكىنىڭ يېڭى تەرەققىياتىغا كۆڭۈل بۆلۈشنى ئۇنۇتمايلى. 
پېتېر بىر سودىگەرنىڭ ئوغلى ئىدى. 
بەزى چاغلاردا ئۇ دادىسىنىڭ دۇكىنىغا بېرىپ قارىشىپ بېرەتتى. 
بەزى چاغلاردا، دادىسى ئۇنى دۇكاننىڭ پۇل تاپشۇرۇش تالونلىرىنى پوشتىخانىغا ئاپىرىپ سېلىۋېتىشكە بۇيرۇيتتى. 
شۇنىڭ بىلەن ئۇ بارا-بارا ئۆزىنى بىر كىچىك سودىگەردەك ھېس قىلىدىغان بولۇپ قالدى. 
بىر قېتىم، ئۇشتۇمتۇت ئۇنىڭ خىيالىغا بىر چارە كەلدى، 
يەنى ئۇ بىر پارچە ھېسابات قەغىزىنى تەييارلاپ ئانىسىغا بەرمەكچى، شۇ ئارقىلىق ئانىسىغا ياردەملىشىپ قىلغان ئىشلىرىغا ھەق ئالماقچى بولدى. 
بىر كۈنى، پېتېرنىڭ ئانىسى چىنىسىنىڭ يېنىغا قويۇپ قويۇلغان ھېسابات قەغىزىنى كۆرۈپ قالدى، 
«ئانا ئوغلى پېتېرغا تۆۋەندىكى تۈرلەردە قەرزدار: 
تۇرمۇش بۇيۇملىرى سېتىۋېلىپ كەلگەنلىكى ئۈچۈن: 20 فېننىگ؛ 
زاكاز خەتنى پوشتىخانىغا ئاپارغانلىقى ئۈچۈن: 10 فېننىگ؛ 
گۈللۈكتە چوڭلارغا قارىشىپ ئىشلىگەنلىكى ئۈچۈن: 20 فېننىگ؛ 
پېتېر ئىزچىل گەپ ئاڭلايدىغان ياخشى بولۇپ كەلگەنلىكى ئۈچۈن: 10 فېننىگ. 
جەمئىي: 60 فېننىگ.» 
پېتېرنىڭ ئانىسى ھېسابات قەغىزىنى تەپسىلىي ئوقۇپ چىققاندىن كېيىن، ھېچنىمە دىمىدى. 
كەچتە، پېتېر چىنىسىنىڭ يېنىدىن ئۆزى ئالماقچى بولغان ئىش ھەققىنى تاپتى. 
مەقسىتىمگە يەتتىم، دەپ ئويلىغان پېتېر بۇ پۇلنى يانچۇقىغا سالاي دەپ تۇرغاندا، تۇيۇقسىز چىنىسىنىڭ يېنىغا قويۇپ قويۇلغان ھېسابات قەغىزىگە كۆزى چۈشتى. 
«پېتېر ئانىسىغا تۆۋەندىكى تۈرلەردە قەرزدار: 
ئانىسىنىڭ ئۆيىدە 10 يىل بەخىتلىك تۇرمۇش كەچۈرگەنلىكى ئۈچۈن: 0 فېننىگ؛ 
ئۇنىڭ 10 يىل جەريانىدىكى يېمەك-ئىچمىكى ئۈچۈن: 0 فېننىگ؛ 
ئۇ ئاغرىپ قالغاندا ئانىسىنىڭ قارىغانلىقى ئۈچۈن: 0 فېننىگ؛ 
ئانىسىنىڭ ئىزچىل مېھرىبان ئانا بولۇپ كەلگەنلىكى: 0 فېننىگ؛ 
جەمئىي: 0 فېننىگ.» 
پېتېر بۇلارنى ئوقۇغاندىن كېيىن، قاتتىق ئۇيالدى. 
بىردەمدىن كېيىن، يۈرىكى دۈپۈلدىگەن ھالدا ئانىسىنىڭ قېشىغا ئاستا كەلدى - دە، يۈزىنى ئۇنىڭ باغرىغا يېقىپ، 60 فېننىگ پۇلنى ئانىسىنىڭ يانچۇقىغا ئاۋايلاپ سېلىپ قويدى. 
ئۇ مېنىڭ دوستۇم. 
مەن مۇنداق بىر ئىشنى ئاڭلىدىم: 
ئۇرۇش مەزگىلىدە، بىر كۈنى بىر-نەچچە پاي زەمبىرەك ئوقى بىر دارىلتامغا چۈشۈپتۇ. 
ئىككى بالا نەق مەيداندا ئۆلۈپتۇ، 
بىر نەچچە بالا يارلىنىپتۇ. 
ئۇلارنىڭ ئارسىدا بىر قىزچاقمۇ بار ئىكەن. 
يېقىن ئەتراپتىكى دوختۇرخاندىكى دوختۇر سېستىرالار بۇ خەۋەرنى ئاڭلاپ، قۇتقۇزۇش بۇيۇملىرىنى ئېلىپ تىزلىكتە يېتىپ كەپتۇ. 
تەكشۈرۈش ئارقىلىق، ئۇلار بۇ قىزچاقنىڭ يارىسىنىڭ ئەڭ ئېغىر ئىكەنلىكىنى جەزملەشتۈرۈپتۈ. 
قىزچاق دەرھال قۇتقۇزىۋېلىنمىسا، شوك بولۇپ قېلىش ۋە قان كۆپ چىقىپ كېتىش سەۋەبىدىن ئۆلۈپ كېتىشى ئېھتىمالى بار ئىكەن. 
قىزچاققا دەرھال قان بېرىلمىسە بولمايدىكەن. 
دوختۇر ۋە سېستىرالارنىڭ ھېچقايسىسىنىڭ قان تىپى ئۇنىڭكى بىلەن ئوخشاش چىقماپتۇ. 
يارلانمىغان بىر قانچە يېتىم بالا ئۇنىڭغا قان بەرسە بولىدىكەن. 
بىر ئايال دوختۇر ئەگەر ئۇلار قان بەرمىسە، قىزچاقنىڭ ئۆلۈپ كېتىدىغانلىقىنى بۇ بالىلارغا ئېيتىپ، قان بېرىشنى خالايدىغانلارنىڭ بار-يوقلۇقىنى سوراپتۇ. 
بىردەملىك سۈكۈتتىن كېيىن، كىچككىنە بىر قول تىترىگەن ھالدا يۇقىرى كۆتۈرۈلۈپتۇ. 
بىراق، بۇ قول تۇيۇقسىز چۈشۈپ كېتىپتۇ، 
بىردەمدىن كېيىن يەنە كۆتۈرۈلۈپتۇ. 
- ئوھۇ، رەھمەت ساڭا، - دەپتۇ دوختۇر، - ئىسمىڭ نېمە؟ 
- رۇەن خېڭ ئىسىملىك بۇ بالا دەرھال ماتراسقا ياتقۇزۇلۇپتۇ. 
ئۇنىڭ بېلىكىگە ئىسپىرىت سۈرتۈلگەندىن كېيىن، قان تومۇرىغا شىپىرىس كىرگۈزۈلۈپتۇ. 
قان ئېلىش جەريانىدا رۇەن خېڭ مىدىرلاپمۇ قويماپتۇ، 
بىردەمدىن كېيىن ئۇ تۇيۇقسىز ئېسەدەپ يىغلاشقا باشلاپتۇ. 
بىر ئېغىز گەپمۇ قىلماپتۇ. 
پۈتۈن بەدىنى تىترەپ كەتكەن رۇەن خېڭ دەرھال بىر قولى بىلەن يۈزىنى ئېتىۋاپتۇ. 
- ئاغرىۋاتامدۇ، رۇەن خېڭ؟ - دەپ سوراپتۇ دوختۇر. 
رۇەن خېڭ بېشىنى چايقاپتۇ. 
لېكىن، بىردەمدىن كېيىن ئۇ بۇقۇلداپ يىغلاشقا باشلاپتۇ ھەمدە ئۆزىنىڭ ئازاپلىنىۋاتقانلىقىنى يوشۇماقچى بولغاندەك يەنە يۈزىنى توسۇۋېلىشقا ئۇرۇنۇپتۇ. 
ئارقىدىن ئۇنىڭ بۇقۇلدىشى پەس ئاۋازدا يىغلاشقا ئايلىنىپتۇ. 
ئۇ كۆزلىرىنى چىڭ يۇمۇپ، كىچىككىنە مۇشتۇمىنى چىشلەپ، ئۆزىنى يىغىدىن توختىتىشقا ھەرىكەت قىلىپتۇ. 
دوختۇر ئۇنىڭ نېمىشقا يىغلىغانلىقىنى سوراپتۇ ھەمدە مېھرىبانلىق بىلەن تەسەللى بېرىپتۇ. 
رۇەن خېڭ باياتىن ھېچقانداق ئىش يۈز بەرمىگەندەك، بىردىنلا يىغىدىن توختاپتۇ. 
بۇ ئىشتىن كېيىن، دوختۇر ئەتراپىدىكىلەرگە دەپتۇ. 
- ئۇ ئۆلۈپ كېتىدىغان بولدۇم، دەپ قاپتۇ. 
شۇڭا، ھەممە قېنىنى قىزچاققا بېرىپ، ئۇنى ياشاش ئىمكانىيىتىگە ئېرىشتۈرمەكچى بولغانىكەن، 
- بىراق، ئۇ نېمە ئۈچۈن بۇنداق قىلىشنى خالايدۇ؟ - دەپ سوراپتۇ بىرەيلەن. 
دوختۇرمۇ رۇەن خېڭدىن بۇ سوئالنى سوراپتۇ. 
رۇەن خېڭ: - چۈنكى ئۇ مېنىڭ دوستۇم، - دەپ جاۋاپ بېرىپتۇ. 
قوڭغۇراق چېلىندى، 
باشقىلارنىڭ تاماق يەۋاتقانلىقىنى كۆرۈپ، بىر چەتتە تۇرۇپ يىغلاپ كەتتى، 
بويى تېرەكتەك بولۇپ قالغان چوڭ بالىلار قاچىلىرىنى تۇتقىنىچە بۇ بالىغا پەرۋا قىلىپمۇ قويمىدى. 
پائالىيەت جەريانىدا تاغقا چىقىش مۇسابىقىسى ئۇيۇشتۇرۇلدى، 
شەھەرلىك بالىلار ئالدىدا ماڭدى، 
سەھرالىق بالىلار ئارقىدا قالدى. 
سەھرالىق بالىلاردىن نېمىشقا ئۇلارنىڭ ئالدىغا ئۆتۈپ كەتمىگەنلىكىنى سورىغاندا، ئۇلار دېدى. 
- بىز بۇ تاغقا كۈندە چىقىپ تۇرىمىز، 
تاغقا چىقىشتا ئۇلار بىزگە يەتمەيدۇ، 
بىراق ئۇلار يىراقتىن كەلگەن مېھمان ئەمەسمۇ. 
خىزمەتچى خادىملارنىڭ قورسىقىنى كۆپتۈرگەن يەنە بىر ئىش: 
شەھەرلىك بالىلار پارپا توخۇنىڭ تۇخۇمىنى يېيىشنى ياخشى كۆرەتتى. 
پائالىيەت ئاخىرلاشقان كۈنى چۈشتە، ئاشپەزلەر بۇ تۇخۇمدىن بىر تەخسە قورۇپتۇ. 
ئۇنى ئەمدىلا بالىلارنىڭ ئالدىغا ئەكىلىشىگە، بىر قىز جايىدا ئولتۇرغىنىچە تەخسە كۆتۈرۈپ كېلىۋاتقان ئوقۇتقۇچىنى چاقىردى: 
- ھەي، ئەكېلىڭە، تۇخۇمنى كۆرۈپ باقاي. 
تۇخۇمنى كۆتۈرۈپ كېلىۋاتقان ئوقۇتقۇچى خاپا بولۇپ كەتتى. 
ۋە ئۇ قىزنىڭ ئالدىغا كېلىپ ۋارقىرىدى: 
- تۇرۇڭە ئورنىڭىزدىن! 
ئۆيىڭىزدە ئاتا – ئانىڭىزغىمۇ مۇشۇنداق گەپ قىلامسىز؟ 
قوپال گەپ قىلغان بۇ قىز ئۈندىمىدى. 
ئۈچ كۈنلۈك پائالىيەت ئاخىرلاشتى، 
شەھەرلىك، سەھرالىق بالىلار بىر–بىرىگە بولغان قاراشلىرىنى كۈندىلىك خاتىرىسىگە يازدى. 
ئىككى قېتىم نوبىل مۇكاپاتىغا ئېرىشكەن بىر كاتتا ئالىم ئۆزىنى شۇ قەدەر ئاددىي ئادەم دەپ قارىدى. 
قانداق پەزىلەتنى ھازىرلىغاندا، ھەقىقىي ئالىم بولۇپ يېتىشىپ چىقىدىغانلىقىنى بىلمەكچى بولسىڭىز، بۇ قىسقا ماقالىنى ئوقۇپ بېقىڭ، 
كۆزىڭىز بىلەنلا ئەمەس، يەنە ساپ قەلبىڭىز بىلەن ئوقۇڭ، 
دىل رىشتىڭىز بىلەن خرۇستالدەك پاك، ئۇلۇغ قەلبگە يېقىنلىشىڭ! 
ياشاش __ ئنسان ئۈچۈن تولىمۇ مۇشەققەتلىك ئىش، 
ياشاش ئۈچۈن قەتئىي تەۋرەنمەس روھقا ئىگە بولۇشىمىز زۆرۈر. 
‹‹ ئوتتۇز ئوغۇل مەشىرىپى ›› ئېلى رايونىدىكى ئۇيغۇرلارنىڭ يەلىك مەشرىپى بولۇپ، ئۇ قاتنىشىش دائىرسى پەقەت ئەرلەر بىلەنلا چەكلىنىدىغان مەشرەپ. 
مەسلەن، ئوتتۇز ئوغۇل مەشرىپى، دولان مەشرىپى، كۆك (مايسا) مەشرىپى، قېيىت مەشرىپى. 
شۇڭا مەشرەپ خەلىقنىڭ ‹‹سەنئەت مەكتىپى›› ۋە ‹‹ئەدەپ–ئەخلاق بۆشۈكى›› دەپ تەرىپلىنىدۇ. 
