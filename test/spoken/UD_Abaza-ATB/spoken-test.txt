сара сыхьиз фатимапI 
сара йшвасхIвырныс йстахъыпI сшарыпхьагIвхаз 
сара санхвыцыз сан лаща ари английскала йалрыпхьуштI хIва йгIасайхIвлун 
саргьи ауи схъа йтаскIын апхьарта съадзапхьузгьи сангIалгагьи ауи акIвымкIва закIгьи гьстахъымызтI 
апхьарта сангIалга аинститут сцатI 
йсгвапхадзауата бзидздза йызбауата сапхьатI 
апхьарта сгIалгищтара сквшы гIвынгIважви жвих цIытI 
ауищтарагьи сара апхьарта асабиква ангьлызбызшвала йасрыпхьид 
сара асабиква бзи йызбитI сынхартагьи бзидздза йызбитI 
щарда цIитI ари агIаншижьтара 
апхъа азаман уагIахъата адунай йыквыз шабгаз йазкIкIыта зджьара йбзазун 
ауат зымгIва йщардачвахатI йъатаз 
йасын йхъвыцын унашва рчпатI 
араъа апны хъалырта хIчпапIта анчва спсы зкъвырману йпны хIхъалпIта хIицIгIапI араъа хIтищтырныс 
йалагатI чвымла ауыра рчпауа йалагатI 
ачвымла рчпатI йдыргылын унадзума ажвгIванд ахъахь 
йгьзынамдзатI йагIакIашвахын йкIахIатI 
уадыргIвана апегIамбар дгIаразцIгIатI йачIвыйа йшвтахъху 
хIара анчва спсы зкъвырману хIйыхIвата араъа хIтыцIырныс 
ауыла хIйыхIвушын рхIватI щта 
йшвызйасхIвпI ауи ахабар швызгIазгхпI йхIватI 
йцан заман апегIамбар дгIайтI 
ауи йуитI швара швмурад ауаса араъа йтыцIуа зымгIвагьи йтыцIуа закIызакI хIахъвы швыцтыжвгуштI йхIван 
ауаса йырчпад йасын зымгIвагьи йтыцIыз шабгаз йтыргатI амаша ду апны 
угIахъакI гIанхатI ауаса ауат гьызгIатымцIтI хIахъвыкIгьи гьгIатамхатI 
уадыргIвана апегIамбар алахI дицIгIатI 
ачIвыйа ари йгIанхакваз руыс шпацуш нихIва асхъан алахI ауи йхIватI 
ауат йгIанхаз аугIаква 
ауат злачважвауа абызшва заджвгьи йымдыруата 
ауаса ауат йтыцIкваз рыбызшва ауахьауат зымгIва рыбызшваква гIаргвынгIвуата йбзазуштI 
ауаъа йгIатахакваз абазаква ракIвапI 
йгьи ауат рыбызшва абаза бызшвапI 
асабиква анахь архъа апны йышнаргуаз апхIвысква йрабымхIвума 
апхIвысква рхъачваква арма йаъанта асабихвыц змакву архъа йнаргуанта абари апш ашIуна адына амашаква гIаржуанта асабиква ауаъа йдыргылуанта дара рашвун 
уадыргIвана пхIвыскI лсаби дгIалхъаштылын йхъвлан йгIаталхд архъа 
асаби дчIвыуа дчIвыуа дчIвыуамцара адына ангьи дгIатыцIын аныла дчIвыуид арыла дчIвыуид дныкъвауамцара 
лан дангIайх асхъан асаби дгьлымдырхд дгIаргхдзылщан 
йхъвлата йатахъалхын архъа асаби дчIвыуата дгIащтIырхын дгIаргхд ауандырла даквдырчIван 
абарауи апшта йбзазаквад ауагIа швабыжта швабыжта йгIапсад ауагIа 
ужвы ужвы закIы гьырчпум 
ужвы йырчпауа мачIпI ауи 
псори зымгIвадзуги гIарыквырпсид 
барахлоквагьи хъаги зымгIва йрымаб 
барахлокIгьи гьхIымамызтI хIара 
ахвтан заджвыкI хIымазтын хIара йхIшвахIцIунта архъа хIцун 
саба йахща невинка йгIатыргунта ласа гIаргванта вязать йсчпатI наскьи афронт йаъакву йрыртуашта 
ауат счпауамца тшасрыщцан уыжвгIандзарагьи йсчпитI ауи наскьи уыжвгIандзарагьи 
пятьдесят пятый год агIан хъацIа сйыццатI 
съацаз афронт далата аратквагьи хъагьи йырхвын 
йырхвын ауи йапшта дчмазагIвыта сйыццатI 
йщапIы араъа хIскIолкIакI йалата йгвы араъа йташваз ахы арыла йыхъвда йагIалцIхын 
йыпыцква йыцIырхуамцара аскIолкIаква гIахъаргылхтI закIгьи гьйымахмызтI 
йшйымахымзымцара дпсыхтI йаргьи 
дпсыхтI дгьсымахым ауыгьи дгьсымахым 
па заджвыкI дсыман 
ари ахыгIвхIвсысакIищти пакIи дсыман 
спа акъарчаква дырщын дсызгIаргхтI 
ахча ахъазла 
вот ауат зымгIва са сылагвы йыцIстI зымгIва 
ужвы здоровагьи гьсымахым сгIанхахтI 
сара сан дадыгьаб 
ауи асквшы зкьи жвшви гIважвы жвба аcхъан дгIадрид 
лаба зкьи жвшви гIважвыжвах асхъан дырщитI 
лангьи асквшы зкьи жвшви гIвынгIважва хвба асхъан албыргIан абольница апны атиф дагад 
ауат йгIарылцIла дампхьауата дгIанхатI 
хIара хIнапхьуз асхъан хIхвыцквата хIнапхьуз асхъан ахIарыфква ллырдырын псайспадза зджьакI гIанылхквун 
ауи апшта зны хIыбызшвала апхьарта апны тшазсымрыхIазыруата санца асхъан гIвба гIазгын гIвба стетрадь йаныта хIпны сгIайхд 
хIан дгIасцIгIатI ари йамгIаныйа лхIвад 
йласхIвд мама ари хIыбызшвала акIваб 
угьымпхащума лхIвад уыбызшвала гIвба гIаугныс 
сара ачIвыйа йысчпушыз 
щта йгIазгд схIвад 
уыджвылцIта лхIвад унапIсаргвыцIа азна бацацIахва сызгIагы лхIвад 
саргьи ауи сазхъвыцуа сджвылцIд йзылгвалищд ари бацацIахва хIва 
абацацIахваква ансызгIалгыз асхъан сарманапIы гIалкIын бзита абацацIахваквала сагвылрцыд 
угьымпхьащума лхIвад уара йгьи убызшвата гIвба гIаугуата лхIвад 
сара сазрыпхьарыз дыгьсымамызд сгьампхьазд ауи сгвы йасуа адуней сыкIвб лхIвад 
ауаъа йгIашIарышвта хIан рыцхIа лхIатырла лара адуней дгьыквхым хIан рыцхIа лхIатырла лыбызшвагьи хIлырдырд хIыбызшвагьи хIлырдырд 
апхьага гIасахвта араса йшгIахъсрышвтуа cан сыла дгIацIалид йанакIвызлакIгьи 
ауи спсыхындзкIьа йгьсхъаштылхуашым йсзыгIанхатI тынхата сан рыцIха йылчIвыта 
квтIагъьгIважва гIатурычIвитIта 
ауи аъара столовая ложка дзыта йалаучвахитI 
мхIачIва мхIачIва столько мхIачIва дзыта йалаучвахитI 
афачыгIв угвы йшангIалуа уа йшутахъу йутахъызтын хъгIадзата йчпа йутахъызтын 
ауи чвгьата йыугIватIитI йыугIватIитI 
ари йгIватIитI совсем йапцIхвхвауата почти час можно йыугIватIуаштI сахIаткIдза 
ауаъа йалаупсахитI шыла шылала йыукIвхIитIта 
ашылала йанукIвхIара асхъан йуымрыбагъьан 
йуымрыбагъьауата ауи дыната йчпата йутахъызтын арса чIврыта цIагIвта гIвмачвакI зквшвауала йрыгIв арса лентIа апшта 
ауи ачашврыгIвга гIахв ауаъа йакIвыршата 
акастрюль цIолата хвша дына масло тачвата ауи йтаргылта ауи тшакIвнахуа тшакIвнахуамца арса йдута йбабадза йцитI 
азджьакIгьи са йшсчпауа ауи акIвапI круглата кататьсчпитIта арса цIагъата 
ауи ахIвспала агвы йагIвсырсахитIта йаквсырчIвитIта 
крупно бабадута арса йцахитIта 
вкусно закIта хъгIа аъахым акIвапI ауи са бзидздза йызбитI 
йсчпалитI ауыгьи пироггьи счпитI ауыгьи счпитI 
ахIальыуагьи рчпитI ауеб йшыъу зымгIвагьи йшыъу 
адзырдзагьи хIара дзырдза хIхIвитI акъабардийаква щыпс рхIвитI 
