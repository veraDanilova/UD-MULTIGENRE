Кытур ынӈытэӄэ Медведев прэзидэнто энма Канчаланэты гэрэмкичиԓин. 
Ынкъа ԓюут ӈыръа вертолёттэ вакъогъатӈа. 
Ныныпчеӈивйивӄин коԓё нымныма Медведевъым. 
Гэчевкы нынтыӄин таӈкоԓё ынкы ныгынритӄин. 
Ԓюутэ Абрамович ӈыронвертолёта вакъогъэ нэмыӄэй. 
Медведев ивкэ ԓыгэн ынкы напэԓягъан йъэԓыги Абрамович наягнагъан. 
Тыӈэԓӄотна нэнатвыӄэн. 
Ӄоԓе итгъэт ӄынвэтэ ӈиръэ ӈэвысӄэтти эԓерэты натанат. 
Ӄоԓ вэтгавӈавъым ӄоԓ камэԓгыӈав. 
Ынкы иԓирыкы нантыӈӈонатъым. 
Ӄоры ӄоԓетъыԓёӈ иквъэтэ оʼравэтԓьат эчвэра игыт мэтчимгъунӈээʼтэ. 
Этъым мыныгытынат мынривԓынэт. 
Ынпыначгын иквъиӈа амвынэ. 
Камэԓгыӈав ӄри ӄривԓыгыткы. 
Ынкъам вэтгавӈав виин ынкы опопы ӄээӄын нрэчимгъунӈэӈгъэн. 
Энмэн гатваԓен каԓьайӈын ынкъам пчеӄаԓгын. 
Ԓьувыԓгыгъэт. 
Иквъэт ги мынӄымԓёченмык. 
Каԓьайӈын эгэ мынӄымԓёченмэв. 
Каԓьайӈын нрзб янот гым мӄымԓёчетык. 
Пчеӄаԓгын иквъи эгэ евъев. 
Оонъыԓгыӄай пиринин. 
Энаркэынэн гыткаԓгыӄай. 
Выквыԓгыйӈын пиринин каԓьайӈа. 
Чит ӄымԓёркынэн пчеӄаԓгыӄай. 
Пчеӄаԓгыӄая гыткаԓгын гэнруԓтэтԓин. 
Оонъыԓгын гэтриԓԓин. 
Эв ии рыпэт чыпъэв. 
Ытръэч. 
Ӄэԓёӄъым эмнуӈкы гым гъурэтигымэ. 
Ытԓьатаӈ эмнуӈкы гэ гэнагтоԓен о. 
Ытԓыгыт ытԓьат ынӄэнэ Нутэвги и Омрыквытгавыт. 
Это она ытԓонъымыт ныԓгиныӈинӄинэ гаккантоԓен ынпычьын гымнин ынинэԓьын ынӄэнэ Котыгыргинэ Иван. 
Потом потом вслед конечно ынык я ч ыныкъым гъэмэтыԓенъымэ ынпыӈэв гымнинэ нутэӈэвыт. 
Ынӄэнэ чеԓг гачеԓгыръоԓенат гатъыԓыӈӈоԓенат. 
И ынӄэн уйӈэ гэнъэԓԓин гагаԓята аԓымы ӈавкэтԓьан. 
Потом конечно гымыкэ гымыкъымэ яачыкэнатэ. 
Вытгытчьэн нэмыӄэе ӈээккэӄэй нэмыӄэе гагаԓяԓен. 
Ынӄоры Оʼмрыӈа нагтоаʼн. 
Гымнинэ игыткин чакэттомгыт ымыԓьо Кымъытваԓьынтэыʼм. 
Ынӄорыӈ ытԓыгынэ гатъыԓыӈӈоԓен ынӄэн. 
Гаԓвавыӈӈоԓен ӄынвэт чейвыткук ынӄэнэ. 
Ымы эʼчек выква вык ныквынтоӄэн ынӄэнэ. 
Эʼчек выквыӄагтэ тэгнувъэԓеӄин ытԓьата энанымӈыԓяквъэ ынӄэн. 
Эʼчууԓгычыку ԓюут ръэнут пэгԓягъэ. 
Ӄытԓыги выквыԓгыӄай тэгнувъэԓеӄин тэгныкээӄин ынӄэнэ. 
Нивӄинъым ӄэԓюӄ мури ныԓгиныӈинмури ныӈинмуриыʼм ынӄэнэ ыʼттъыгрээн тынинтыгъэн выквыԓгыӄай. 
Уйӈэ эчимгъукыԓьымури ӄэԓюӄ нэмыӄэйъым читъым ынӄэнэ тынэёԓӄыԓьымэ ӈутку рэтԓетъёԓӄыԓ иʼнничгэ иʼнничгу гэтэйкытэ ынӄэн выквыԓгыӄай. 
Ынӄэнъым ынкъам гым итыкэ. 
Чакэттомгыӄай уйӈэ гагаԓяԓенъым. 
Гым ытԓьата гэнапытӄынԓыватԓен. 
Ынӄэнэ энмэч тъэргииӈит ӈэръамытԓыӈгээӈэԓьэвымэ панэнаыʼм ынӄэн ныԓёойгым ытԓьак ынӄэн. 
Яԓгытык яԓгыт ныяԓгынморэ нытарагӄэнатъым йъэԓыги гым ынӄэнэ ытԓьак тароӈыԓьын айкоԓятԓьын нинививым. 
Мэмэй аны мыммэмэаʼк. 
Ӈэвэӄъым нинивӄин. 
Аны евъев евъев. 
Гымъым ӄэԓюӄ ынпыӈэвӄэе эпэӄэйъымэ ынӄэнэ ынпычьын чакыгэт гымыкытԓьэн энмэч ынанэ нэмыӄэй гэнмэйӈэвԓинэтэ. 
Ӈирэчеӈэ ӄынутъымэ ганрагтатԓен ынӄэн ӄԓявыԓя тъэче эмӈинӄэгԓ эмнэнэнэԓьэыʼм ынӄэн ӄԓявыԓтэ. 
Ӄунэчеӈэ ыʼттъыёԓкэнъым итыкэ Ӄайвыквын ытри Ӄайвыквыӈа. 
Ӈинӄэгти ынан рымэйӈэвнинэт. 
Ӄоры нэмэӈэ уйӈэ нъэԓык тумгытумъым нэмэ ынӄэнэ. 
Нэмэ ганрагтатԓен нэмэӈэ ӈиръэ ӈинӄэгти Выквытыӈатъым Ԓьэтыӄай. 
Гым эмнуӈкы тъурэтгъэк. 
Гымнинэт ытԓьат гымнин ытԓыгын ынкъам ытԓя гымнинэт ытԓьат ынкъам ытԓыгыт чачча ныяԓгытӄэнатъым. 
Ԓюут ёоʼръогъэ. 
Ынӄо тыԓянвык нытваӄэн аԓвабригаден яратъым. 
Ынкы гым тъурэтгъэк аԓваярак. 
Гэмэԓетԓин айвэм эргатыкъым. 
Ытԓыгэ тэйкынин яраӈы. 
Ынӄо мури ыммэмы мытрагтымык. 
Ынӄо мытъяԓгынмык пятеԓьэпы. 
Ынйивӈэвэ мынпъоӈӈытамык. 
Ии. 
Янотъым гым трачаёгъа ынӄо мынпъоӈӈытама ӄэйвэм. 
Янотъым гымэ ӈинӄэгти каԓеткорагты трэнэквэтэвӈынэтъымэ. 
Тумгытумэ транӄамэтвавӈынъым. 
Ынӄо мынԓеркын. 
Чакэттэты трачаёсӄэвъым. 
Ынкъамэ триԓгытэквъэыʼм травэръэпыгъа трасапокгыпгъа. 
Ынӄо гыныкы травэтгавъёԓгыткогъам ынкъам мынԓеркын мынԓеркын. 
Эгэй. 
Торкаԓеткопааԓьэвым. 
Тыта тытаԓяпԓытконат ръэнутэт а. 
Ыʼттъымыт таԓяпԓыткогъэ. 
А та тытаԓяпԓытконат ыʼттъымыт. 
Кэԓеӈынэ ынӄэн ынпыӈэвӄэй гымнин Кэԓеӈынэ нэнамӈыԓёйгым. 
Эм тыта таԓяпԓыткоэʼ тытаԓяпԓыткоаʼ. 
Нивӄин ӄы ӄытаԓяпатгэ. 
Ну ынӄэнэ тынпыэʼн таԓяпат. 
Нывинтивым чама ынӄэн ԓгипыгыпгэтыԓьэтӄин таԓяпат. 
Оʼтчой ныпыгыпгэтыԓьэтӄин нинивигым. 
Вынэ эпэӄэй ынӄэнэ таԓяпат оʼтчой ԓгипыгыпгэттыԓеэркын. 
А ӄынгэргэквынъым. 
Оʼтчой нывакъотвайгым н нычимгъуйгым. 
Кытвыԓӄун миӈкыри мынгэргэвын. 
Эмӄэԓеԓвынэ нивигым этъым мыӄэпԓюгъэн. 
Н уттытъуԓӄэгти ни ни пэнъёԓгычыко нэнаёйгым. 
Ӄынвэт ынпыӈэвӄэй нэнамӈыԓёйгым. 
Эпэӄэй эты мыӄэпԓюгъэн что ли. 
Ӄоԓьым нытэнӈыткуӄин аны ванэ ӄъыԓтыёгэ. 
Ынӈэ эӄэпԓюкэ. 
Рыркайпияк мури каԓеткома ынӄэн. 
Эмнуӈыԓьыт ныпкирӄинэт ынӄэнэ. 
Наӄамэ итык эвынъым нъэӄимԓынӈэӄинэт вэԓыткорайпыӈ. 
Наӄам ӈанэ а эт ӈиръэӄи. 
Эʼӄимԓытъым аԓва ваԓьыт ынӄэн ӄырымэнэ ԓыгъэӄимԓыт ваа ԓыгэнэ наӄам нычеԓгԓьоӄэнат. 
Мрэнти. 
Наӄам Брэнди называлось. 
Брэнди Брэндину ныԓгыӄинэтъым. 
Ӄутти ӄуттиыʼм ынръамэ нэплички плисӄэнӈаӄэнат. 
Ӄораваԓьыт ӄэԓюӄъым пыкитԓьыт отпускыԓьыт. 
Ӄутырыкъым ынӄэн Брэнди. 
Мрэнтиыʼм ынӄэн. 
Ынпыначгын ӄоныры ынӄэнэ гавъёԓьатԓенъым. 
Аʼачек эты нинивӄин. 
Нука ӄвэԓыткорантагэыʼм вай ынкъам гымыкагты ӄыркургынэт. 
А ынӄэн вэԓыткоран плиска блиска. 
Ӈан Мрэнти ӄыркургынэт. 
Ынӄэн гав чичеквъиыʼм ӄэԓюӄ аʼачекъым гэтэнӈыткуԓин. 
Ытръэч ынӄэн пличка бличка иквъиыʼм. 
Мытив ынӄэнэ танӈымэԓ иквъи чымчеӄэй. 
Плиска блиска чымчеӄэй вэԓыткоран Мрэнти ӄыркургынэт. 
Ынӄэн аʼачекъым вэԓыткорантаэʼм ӄытԓыги ымы Плиски курнинэтъым ымы Мрэнти купи ын курнинэт. 
Ынӄэн ынӈатаԓ. 
Нивӄинэт Плиска нэмыӄэй. 
Ӄытԓыги рэнриԓьиԓгынэ гапанрэватԓен ынӄэнэ. 
Эʼрыкут гым ым мэм мэмԓетыӈэ трэӄыгъэк. 
Читъым читъым эʼквырга пэԓг пэԓгытагнэты мимԓечы тымимԓычыкутгъэк. 
Тэԓиӈ тэ тъаӄаԓеӈӈытоаʼкъым. 
Ӄытԓыги ынӄэ ԓёԓьоԓгын ранрэԓьэԓгэпы гэпинтыӄэтԓин. 
Ӄы ӈоонко ӈинӄэгти нивӄинэт. 
Ыммэмэй эӄыԓпэ ынӄэн ръэнут ынӄэ гынин уʼрэквъи. 
Ванэван мычичевнэт. 
Тынарагтын нэмыӄэй нивӄин. 
Ынӄэнэ ӄытэнкэвӈыгын. 
Ръэнут. 
Танӈыӈавӄай ӈутку иквъи. 
Ынӄэнэ рэнриԓьиԓгын ӄытэнкэвӈыгын. 
Тыгитээʼн ӈоон ынӄэн. 
Ԓёԓьоԓгын гэпинтыӄэтԓин нивигым ын тэӈынӈин. 
Ӄун ынпычьэккэтэ тынтоаʼк мытэ мытъабэтчыӄэвмык ынпычьэккэтэ нинивӄин. 
Ԓыгэн мама ынӈин ваԓьын ымыԓьорыкы нэԓ нэнанкаԓровӄэн. 
Ӄэԓюӄъым тэнӈу мытытчыгъэн ԓыгэн ԓёԓьоԓгын пинтыӄэтыԓьын ынӄэнэ ранрэԓьэԓгычыкойпы. 
Мама ԓыгэн ымыԓьорыкы нэԓьуэʼн. 
Наӄам ванэ никвъэн ръэнут нэԓьуэʼн. 
Гэгэргыпынчиԓин ӄэлуӄэ чама юрэӄъым ынӄэнэ ӈыркыԓятгъэ. 
Киноԓьыт ыныкит ӈан риӈъэтвэ риӈъэтвэыʼмэ. 
Ръэнут риӈъэтвыӄэгти ӈан нытваӄэнат Аннушкано ныԓгыӄинэт. 
Ынӄэната гакиноратԓенатъым кԓюпчыко. 
Клюбэты мури ымыԓьо кэԓиткуԓьымури ынӄэнэ нанвакъовсӄэвмык. 
Ӄытԓыгиыʼм ынӄэнэ чапаевӄай Чапаев ынӄэн мытԓьуэʼн кино тэӈвытку ӄэԓюӄэ. 
Ӈинӄэйӄэгти ӈээккэӄэгти ымыԓьо нывакъотваӄэнатъым. 
Наӄам ӈоонко ԓыгэнъым нрзб вай ынӄэн нрзб. 
Нывыргыргыръуӄинъымӈэ уʼрэӈэнри. 
Йъэԓыги ынӄэн ӈоонко нинэгитэмури ынӄэн кином энмэн. 
Ынӄэн ыныкит чапаевӄай нын нэнъиръиԓемйигӈы нынтоӄэнъымэ. 
Наӄам ӈан вааԓ пакоԓырговаԓяйӈын ӄнут. 
Ынӄэнэ ԓевтык гыргоԓя вай ынӈин нинэниԓюйвыӄин нинэниԓюйвыӄинъым. 
И ӈинӄэйӄэгти ӈээккэӄэгти ымыԓьо нивӄинэт. 
Урааа мургинэт ура мургинэт. 
Ынӈатаԓ гым нэмыӄэй ӄэԓюӄъым. 
Нивигым эʼтки аʼӄаԓеӈгыргын. 
Нэмыӄэйъымэ ӄынвэтъымэ тъэче гииӈитыкъымэ ӄынвэтэ амноӈэты нэмыӄэй киноратыӈӈоаʼт . 
Ынпыначгытъым нэмыӄэй ныкиноӄэнат. 
Ынԓеко ымыӈ ытри Аӈӄавъе ынӄэн нывакъотваӄэнат нэмыӄэйъым чыпэт тъэче маԓмытԓыӈча нэгитээʼн ынӄэн ыннэнчьэн Чапаевӄай. 
Ынԓеко нивӄинэ Ынԓекона нинивӄинэ Аӈӄавъе. 
Ынӈатаԓ аръаԓя Чапаевӄай этъуркыкыԓьи. 
Ӄоԓьым нивӄин ӄун ии вэнъым эʼтки. 
Миӈкэтэ ԓымэвыт ваамъеквэыʼм ԓымэвыт аӈӄаеквэ ныԓеӄин магԓяԓьынъым. 
Ԓюут ԓьунинэ эԓгъоравэтԓьан. 
Йыӈэнинъым ченэтрагты танэн ынкыӈэ. 
Выткуӈэ чыкээквъиыʼмэ. 
Пэнъёԓгыткоӄэн ръэнут эты эскимос ԓеӈытаӄ. 
Ынкы нэнаномаватӄэн. 
Нинэгитэӄин ръэмиӈкэкин ӈотӄэн оʼравэтԓьан. 
Гымнин ытԓьаӄай нырэԓгыӄанъявӈытаӈӄэн. 
Нивӄин эʼптэ гым ивкэ мэԓгыӄанъявӈытааʼк. 
Ынкъам мъэӄимԓынӈээʼк. 
Гымнан тивын. 
Эʼтки ынӄэн ынӄэнэ. 
Эʼтки ынӈэ ынӄэн ягмаԓеччо нэрэтчыгыт. 
Ынӄэн ныԓгэмаравръоӄэнат чама ръа имыръэнут нинэнпирӄыӄин ынӄэн. 
Эгэй ытԓён иквъи. 
Эʼмъим ӄыччым эʼтки эʼтки тъэнӄэыччын ягмаԓеччо итык. 
Чапаев ытри Пэтька гамаравԓенат. 
Нвакъотваӄаат. 
Пэтькана нэран нэнаранвэтгавэтыӄэн Чапаев. 
Чапаянни Чапаевна нинивӄин. 
Тиԓмытириԓ тиԓмэ эʼԓьэԓ ванэ нын нынвэтгаваннэн. 
Пэтька нрзб гым виин мриӈээʼк. 
Энмэн гатваԓен ваԓвийӈын. 
Ымы игыт варкын. 
Ытръэч. 
Ӄээӄын. 
Ӄээӄын мыԓымӈыԓгъэк. 
Энмэн гатваԓен ваԓвийӈын. 
Ымы игыт варкын. 
Ытръэч. 
Ӄээӄын. 
Эԓгааткоӈӈок допустим мургин рэмкын гъэраӄорԓена. 
Гъэраӄорԓен таӈымыԓьо гэетръуԓинэтэ ямганымгынымгыпы ям ян ян ямна гын нымнымгыпы. 
Ԓгинымкыӄин оʼравэтԓьан гэетԓин. 
Ԓгэгэчевкы гатваморэ. 
Ԓгэн рэмкын ниԓюԓьэтӄинэ. 
Чама ныԓыԓептиԓръуӄинэт эԓёԓьыԓьэтъым. 
Чама ныръиԓеӄинэт. 
Ныгэкэӈыԓьэтӄинэт чама нырачвыӈӄэнат чама нытэйкэвӄинэт. 
Чама таӈнырэԓӄыпатӄэнат. 
Чама рэн йъа гаԓгэтаранԓен рэмкын. 
Ԓгэнарагчеԓьатӄэнат ныԓгитэӈычьэтӄин рэмкын. 
Муриыʼм ныԓгэԓвавморэ миԓгынъюнэвкы. 
Мургинэт уттыт гэԓгийъэтитӄэтԓинэт ӈэргэрык. 
Пԓыткукэ рэмкынэ клубэты гэԓгиԓӄытръуԓин ынкы. 
В общем рэмкын клубык гаканчертԓен. 
Гатваԓенат ӈиръэ ӈэвъэнйыръын. 
Ӄоԓ ковԓёвԓьоԓьынъым ӄоԓе ивԓыԓьуԓӄыԓԓьын. 
Ынкъам гъэтйивԓинэт. 
Ӄоԓ ни нинивӄин. 
Гынин ԓьуԓӄыԓ ӄнут кокатчетъёԓгын. 
Ӄоԓьым иквъи. 
Гынинъым ӄнут рэпаԓӄыёԓгын. 
Мури мытъанэԓёсӄэвмык Илья гым ымы Саша. 
Мытынтымӈэвын Илья ярак ӄача. 
Вытку тыԓьуэʼнэ гэчеэмык ӄача тыԓьуэʼн. 
А тыгитээʼн уйӈэ Ильяыʼм ынкъа тэючгын ги ганаԓгыма. 
Ӄытԓыги мытнэрэтъэн ярак ӄача. 
Ынӄо Саша гэпэԓӄынтэԓин гагтыԓен Илья. 
Ну и ынӄо мытыԓӄынмык ро рочгэтыыʼм. 
Ынӄо так как же ещё ынӄо мытъирмыкэ. 
Ро ро роч рочгэты ынӄэн миӈкы нытваӄэн мургин палатка. 
Мытымпэмыкэ мытчайпанмык. 
Саша ныкупрэгитэӄин. 
Мури и с Ильёй нычаёморэ. 
Чама мрэнэ нэԓгинуюркыни нэԓгинуйывмыкы. 
Ынӄо чаёпԓыткокэ Сашана тэйкынин гымнинэ орвыӄай ынӄэнэ. 
Нъанэԓёморэ ынкъа орвыръараӄӄагтэ. 
Ынкы ныйымэтваӄэнатэ гыръоӈ ӄнут гыръоӈавыръэнутэт. 
Ынӄо Илья гэннуԓин. 
Чинит гэнвыԓин орвыӄай ынӄэнэ. 
Ынӄо гэннуԓин. 
Ынӄо нэмэ мытчаёмык. 
Вапаӄат вапаӄат вапаӄат вапаӄат вапаӄат вапаӄат. 
Вапаӄат гымнин. 
Вапаӄат эʼми. 
Вапаӄат уйӈэ. 
Уйӈэ. 
Уйӈэ. 
Уйӈэ. 
Уйӈэ. 
Ванныт рынныт ванныт рынныт ванныт рынныт ванныт рынныт ванныт рынныт ванныт рынныт ванныт рынныт ванныт рынныт. 
Аны вай ӈавԓыӄай мынрагтымык. 
Айвэ гым чит нъаԓегы нъанэԓёсӄэвым. 
Ԓюутэ пъомпъоӈыт тыԓьунэт ԓгинымкыӄин. 
Ынкъам тыгэчеӈӈонат. 
Ынӄэн тынтыяатгъан аʼнэԓёвыргын ынӄо. 
Тръиԓегъэ пъомпъоӈэты. 
Тыгынтэгъэ пъомпъоӈэты. 
Ынӄо мрэнэ гым нагтатэвым. 
Гым трагтыгъак. 
Ага ярагты нагтатгыт. 
Ии ынкъам пъомпъоӈытэ тынмигчирэвнэт. 
Тынититынэт игыт. 
Тынчикунэт. 
А. 
Тынчикунэт. 
Тынчикунэт. 
И тынититынэт ынкъам игыт вай ӈан ӈоонӄэн. 
Мури Ӈакаԓгын Ынмынкав гым ынкъам ӄоԓьым Наташа Канунникава. 
Тэӈ тэӈкэԓиткукы танӈынотагты нэнӈивмык. 
Ынкъам акватыӈӈок нивӄинэт рэпкирӈытык танӈынотак ынӈэ ив ынӈэ ынӈэ аг агтывэ агтывэтгавыԓьаткэ. 
Ӄыгитэ нымэйыӈӄинэтэ умкыт. 
Танӈынотак мытыпкирмыкъым. 
Мытԓьунэт нымэйыӈӄинэт умкытэ. 
Ӈакаԓгын гымнан тиквъэн ӄыгитэ нытэӈӄинэт въэгти. 
Мурыгрээн кэԓиныгйивэтыԓьын нивӄин иаʼмэ майӈывэтгавыркынэтык ынӄэн нэгитэркынитык. 
Гымнанъым тиквъэн ванэ ӄивтык ынӄэнэ въэ въэгти энмэн тыԓьунэт. 
Москва мури ӄэԓюӄъым гэтумгиинэтэ нрзб ӈиръэ ӈинӄэгти мурыгрээн нэмыӄэй. 
Гамачквантат через так хочется по-русски сказать ынӄэнъымэ гавэԓыткорантаморэм. 
Вэнъым нымэйыӈӄин ӄоныры ԓыгэныԓгинивԓыӄин чама. 
Мыг мы мы как и сказать короче нымэйыӈӄин вэԓыткоран ынӄэн. 
Гыргоԓят гыргоԓя гыргоԓяйпы ныԓейвымури ынӄэн нинэгитэмури имыръэнут ԓыгэнэ. 
Ӄытԓыги пԓеӄӄэгти ты тыԓьунэт. 
Нивигым ынӈатаԓ йыӄӄайъым вай ынӄэнат пԓеӄӄэгтиыʼм. 
Кытэӄэй тыгитэнэтъым ынӄо. 
Уʼрэӈунри тыԓиэʼ эʼми тыԓеԓьыт ыʼттъыёԓкэнат. 
Тынтымӈэвынат. 
Нивигым эʼми ынръам. 
Тыԓӄырэрыӈӈонат ӄэԓюӄъым. 
Ԓымынӄо ныԓейвигым чама гыргочаткынэпы чама ӄынвэт. 
Ив тивтыԓетгъэкъым тынтоаʼк. 
Ыннэнчьэн тытыԓ тынтоаʼнъым тъатчаӈӈоаʼк ынӄэн нын. 
Ӄутти нынтоӄэнат ынӄоръым. 
Нивигым аԓымы мэԓнымкыӄинэ тытԓытыԓ ӈотӄоры ӈытогыргын ваԓьын. 
Нымкыӄин тытԓытыԓ аԓымы. 
Опопыӈа эʼмитԓён мэмԓыфонтан мыйъоаʼн. 
Ныԓейгым гыргочаткын гыргоча ынӄэн нинэгитэйгым эʼмитԓёнэ фонтан. 
Ӄытԓыги ынӄэн ԓюутэ энаркып энаркыпчыткогъэ ӈинчьэккэтэыʼм. 
Нивигым оо мэӈин. 
Оʼмрын ӄытԓыги. 
Ынӄэн Оʼмрынына нрзб. 
Эʼми ӄуттиӈэ эʼмиыʼмэ эʼми атэӄай ымы эʼми ынъэӄэй. 
Ӈоонӄо ынъэӄэй фантанык ӄача нытваӄэн. 
Атэӄайына нэԓӄыричыӄи нэԓӄырирчыӄиквыт. 
Еээй ынӈатаԓ эʼтки нивигым вай тынтымӈэвтык. 
Ынӄэнъымэ тыйъоаʼнат ԓым. 
Ынъэӄэйынъэмэ гымнинъым ынӄэн ынпычьэкык иниквъи. 
Иаʼм мэӈӄоры ныԓейвыԓьэтигыт. 
Мытынтымӈэквыт. 
Ынкъам тымӈэвыркын иаʼм ынӄэн. 
Аʼйыӈ эʼйӈэԓьэтгъи кытэӄэй ӄэԓюӄ эт. 
Ӄытԓыгим ынӄэн вэтчатваӈӈоэʼм. 
Нымӈыԓтэԓӄэнат эмнуӈыԓьыт ынӄэн ынпыначгыт ынӄэнэ. 
Ӄорагынрэтыԓьына аʼачек молодой аʼачек ынӄэн гаӄэтывъэӈӈоԓенэ. 
Нутэк ӄорагынрэтыԓьын ынӄэн. 
Иʼгэ нано наномаваквъан. 
Ынӄэн иʼгэ иʼгэ ынӄэ наноно наномаваквъан. 
Он иʼгчыкуӈ ынкы гомавԓен. 
Ынӄэн ынӈин егтэ ег нэнъегтэԓев. 
Спасли волки нрзб ынӄэн нэнъегтэԓев. 
Тэԓеӈкы гатваԓен оʼравэтԓьан. 
Ныӄааркываԓяркыԓяӄэн. 
Ԓюут это эԓгаро эрэтгъи. 
Ынӈин ԓьэԓеӈитгъи а ӈэргэргитгъи ԓьэԓеӈитгъи. 
Кыткытык ыԓвыԓютэ нинивӄин. 
Мэсӄымавыч мэсӄымэк гииӈитгъи. 
Ӈинӄэй и ӈээккэӄэй ӄынрагтатгынат. 
Ӈинӄэй Кэйӈывиԓюну ӄытэнынныӈгын. 
А ӈээккэӄэй ӈээккэӄэй нут нутэӈэвытыну. 
Ынӄэн а то яраԓьата энмэч гынин эвиръыт нэныԓгывэтыркынэт. 
Ынӄо ыԓвыԓютэ рытриԓнин ӄԓявыԓ. 
Ыныгрээн ӈинӄэй и ӈээккэӄэй. 
Наӄам кэйӈывиԓюԓьыт. 
А ыԓвыԓютэ ивнин никут. 
Айвачыӈӄачайпы это ӄининиги. 
И митъэԓыги ӈан маёԓгын ӄанарайъо йъотъра нарайъотԓяты нрзб ӄывъёпчагынат. 
Ангынтавкэгты. 
Ынӄэн гынинэт эвиръыт нэныԓгывэтыркынэт. 
Ӈуттэԓвъэм ваԓёмгъэ. 
Айвачыӈкы тагъэ. 
Мач а гыргочайпы выёпчанэнат. 
Эвиръынԓеԓьыт яраԓьыт. 
Нэгитэгъэн нэԓкыԓгъэн. 
Наӄам ыныгрээн ӈиръэ нэнэнэт. 
Это эвын ӄымэк гынтэквъэтъым. 
Ынан ивнинэт. 
Ынӄэнэ ынӄэнайгым. 
Ванэ гым это мраквачак. 
Ӈотӄэнат гымнинэт нэнэнэт. 
Ынӄо ӈинӄэй Кэйӈывиԓю а ӈээккэӄэй Нутэӈэвыт. 
Йъарат это накапчачгэтагъан ынӄо ԓгэкоргаквъат. 
И это ԓгэкоргаквъатъым нанрагтатынат. 
Ынкъамэ ӄаӈан микынти игыт это яатԓьат тынтыяатынат. 
Нымӈыԓтэԓӄэн Ваӈӄарэмакэн Куувэӈэ аӈӄаԓьын. 
Нивӄинэ ӄоԓ мытинмык нутэк гэткивмури магԓяԓьыморэ ԓгэчьачаӈвыячеэгатӄэн. 
Ымыԓьо ӄоԓ эргыръокы тыԓӄутгъэкъымэ рэмкын эвын норгымэгԓетӄэн. 
Чинитъыттъыгаканъёк рэмкыт ӄача энмэ нымигчирэтӄинэт. 
Нивигым мычейвыткугъэк китаӄуна момавгъак. 
Тыԓьугъэн ӄоԓ каӈэтваԓьын орвыкъым. 
Ниви тыӈойӈыкыпԓыгъан. 
Нивигым этаны гымнин ынӄэнэ пэнин ӄуӈычгытэйкэвытумгын. 
Читъым нэрмэйгым гым нэрмэчитивым Ваӈӄарэмак тэйкэвык. 
Тыгитэгъэн ӄытԓыги ӄырым ӄытԓыги эмнуӈыԓьын Пэгытту. 
Чит тыгынтэвыркынъым инэпириъи. 
Мыттэйкэвмыкъым. 
Ԓымынкыри энанватъевгъэ ымы инэтриԓгъи. 
Ӈинӄэй ынкэкин нэмыӄэй миӈкыри нрзб танӈыӈэнӄай. 
Танӈыӈэнӄая нэнамӈыԓёӄэн. 
Тури миӈкэк мэӈӄоры миӈкэкинэтури тури миӈкэкинэтури. 
И иквъи ынӄэнэ ӈинӄэй гымнин. 
Мури вай Амваанвыкэнайгым гым. 
Ӄоԓьым гаԓгэ риԓвыкымгытԓинъым. 
Нивӄин гымнан гэмо ынӈин ваԓьын нутэнут. 
Нрзб ӄэԓюӄъым ынӄэн ытԓыгэ нэнаваԓёмӄэн вэтгавыԓьын ынӈинъым ынӄэн. 
Нрзб ныний нынинъэйвыӄин экык. 
Ынӄэн гивэ мури вай Чукоткайпы мытыпкирмык. 
Чукоткакэнаморэ. 
Эээ ӄэԓюӄъым чичеквъи. 
Ымы ынӄорыӈэ Анадырык ынӄоры мытыпкирмыкъымэ. 
Ӄытԓыги гымнин кэԓиткутумгын Ӄэргытвааԓ ынӄэн. 
Мытԓьувыԓгымыкъым. 
Ынин нэмыӄэй гымыкэккэнэ ынпычьэкыкъым ыннаны ынӄэнэ ыннэн ӄнут ыннэнгииӈикинэт ӈинӄэгти ынӄэн. 
Нывэтгавӄэнат ӈирэргэри. 
Ынӄэнэ энмэнъым Сашкано гэтэныннынԓин. 
Гымнан нинивигым вай ынӄэнъым Данилка. 
Ынӄэн нывэтгавӄэнат. 
Ԓюут ынӄэн нэнан мытваԓёмынат ивыԓьыт. 
Сашкана Данилка нэнамӈыԓёӄэн. 
Гытъым миӈкэки мэӈӄоры пыкиргъи. 
Миӈкэкинэйгыт. 
Гым вай Чукоткакэнайгым. 
Ооо гым нэмыӄэй Чукоткакэнайгым. 
Ытръэчьым ынӄэн миӈкэкинэйгыт ипэ. 
Ааа Омваанвыкэнайгым. 
А гым Нотапынмэпы тыпки нэмыӄэй нутэпынмыԓьивым. 
Ынӄэнъым мури ӄэԓюӄъым мыттанӈыткоӈӈомык ипэ ынӄэн. 
Ынпыӈэвӄэй Кымъыӈэӄэйъымэ Ԓетынтагравнэн ытԓьаӄай ԓгитэԓенъепкинэ ԓыгэн ԓгиынпыӈэвӄэй аръаԓя. 
Купрэткумуриӈэ ямгагытгыкъым рээн ӈоонӄо Ваӈӄарэмак ӄача кынмаӈӄакъым. 
Нэкэм вай ынӄоӈэ ваӈӄарэмараӄаеквэйпыӈэ таӈъора выквыткойӈыт ынӈин вэтԓяквыткойӈыт ваԓьытъымэ. 
Нивӄинэ. 
Ӈанӄаатъым ӄынут ӈанэ ӄытԓыги тэԓенъепэ тыԓеԓьытэ миӈкы имԓетгынтэвыԓьыт ӄэԓюӄъымэ ӈанӄэ чит таӈымыԓьэтыӈа ӈотӄэн нутэнут мургин мимԓычыку ваԓьын. 
Ынкъамэ ынӄэна. 
Имԓетгынтэвъыма амноӈэты рэмкына тэӈыръиԓеԓьэтӄинэ гынтэвтыԓеӄинэт. 
Ынӄэна. 
Ынкы имԓетыкъыма чит ӈутку мургынутэ ваԓьыт камагӈаԓвыԓьыйӈытъыма. 
Игыт ӈан рынныт ынӄаатэ нутэкэ ръыԓӄычыку ръыԓӄывээмык рээн ныԓьуӄинэтэ. 
Чит нымкыӄин коԓё камагтэ. 
Ынкъамэ ынӄэнатаӈа энмэна оʼравэт нрзб оʼ оʼравэтрамкына гэегтэԓԓин энмэна. 
Ӄоԓ мыгнэнэнэԓьынъымэ мэйӈынэнэнэтэӈ нэнатратӄэн аӈӄы нэнаԓпынрыӄэнъымэ. 
Амынан рыгнуннин нанӈэнчьан нэнэныӈ. 
Къама мимԓык нэмэ пэԓӄынтэттыԓеиʼм къам иуԓтиӈэгчыкыкваԓьынэ ръэвинэ ыʼмйиквин ынӄэнэ амыԓӄыкваԓьын ынкы гамыԓӄыпэԓятԓена ръэв. 
Ынӄэн нэмэ мимыԓ гэквэтԓин гэтэԓпыԓин аӈӄакэн. 
Нӄэнэ ымыӈ нытваӄэнэ ынӄэнэ ӈинӄэй аʼачеӄӄай ӈэԓвыԓьыкыӈа. 
Гытгак аʼйӈама тыр тыркыԓьэ тыркыԓьэ ӄора ӄоратыр тыркыԓьэ гаегъентоԓен. 
Йъэ гытга рынна гагтоԓенат. 
Ынӄэн гатваԓен ынӈин пыӈыԓ тит тэԓенъеп. 
Ыʼттъыгрына ԓьунин ӈэвысӄэт итэй нрзб. 
Тан нивӄин эты танӈыӈавиӈын. 
Коԓё майӈыԓёԓьо. 
Нивӄин. 
Эй йыӄӄэй ивкэ вуԓӄытви вайыкы мыԓёогъа. 
Ԓюут ӈэвысӄэт чинит иквъи. 
Оʼтчой вытку вуԓӄытви. 
Ԓгинъыръыӄинэт чавчыват. 
Энмэн ръоравэнвыеквэ ныԓеӄинэт. 
Мэвын ынӈин мэйӈыԓьын нъывинвэтгъэн. 
Омваамвыԓгэты гэймэвԓин Катюша Катюша. 
Гапыгынмасӄэвԓен коԓё Катюша Катюша. 
Ынкъам коԓё нинэнмытӄин. 
Нинэнмытпытӄынмытӄин. 
Таӈванэван нэйитгъэн пыгпыг ӈан пыгпыг ӈан. 
Гатваԓенат ӈэвъэнйыръын ынкъам ӄԓявыԓ. 
Ӈэвъэнйыръын ынкъам ӄԓявыԓ гатваԓенат. 
Ӈэԓвыԓ ыргин уйӈэ гэнъэтԓин. 
Ынан ӄԓявыԓя ӈэвъэнйыръын ивнин. 
Нэԓьунэт гэкэӈыԓьыт. 
Ӄԓявыԓя ивнин. 
Ӄыӄымъяркыпԓыткы а ӄыӄымъяркыпԓятгэ. 
Ӈэвъэн ӈэвъэнэ чайкокат энаръэнан энаръэнэнат ӄымъяркыпԓятгъэ. 
Эӄыԓпэ рыԓгъат. 
Оʼраԓвагты тывэтгаквъак. 
Эӄыԓпэ чайкок нэнититгъэн увиэʼт эӄыԓпэ эна эни энаръэнат ӄымъяркыпԓятгъат. 
Етгъэт гэкэӈыԓьыт рыԓгъат. 
Нивӄинэт. 
Тэӈуйӈэ мури ныӈъоморэ. 
Ныӈъоморэ. 
Гарачаёнԓенат рэмкыԓьыт. 
Ӄԓявыԓя ивнин ӈэвъэн. 
Ӄувиги. 
Ӈытогъэ ӈэвъэнйыръын ынкы иквъи. 
Чайкокаӄагэгыт ӄититги. 
Тъэче ӈирэче ивнин ӈыроча ивнин. 
Чайкокаӄагэгыт ӄититги. 
И ԓюут рэннин кукэӈы ԓгинытгыԓӄин. 
Иквъэтэ. 
Миӈкыри тури ынӈин чайпаттык. 
Нивӄин. 
Ынӄэн мургин кукэӄэй чинит нычайпатӄэн. 
Рэмкэ наԓгээнъатэвгъан кукэӈы. 
А ӄԓявыԓ нивӄин. 
Нэмыӄэй мургин яаёԓӄыԓ. 
Потом мургин яаёԓӄыԓ. 
Рэмкэ ивнин. 
Ым ымыԓьэты ӈэԓвыԓ трэ мытрэйыԓгыт. 
Нэйыԓгъэн кукэӈы и эквэтгъэт рэмкыԓьыт. 
Тумгэ ивнин ӈэвъэнйы ӈэвъэн. 
Эӄыԓпэ мынръэйвэнмык. 
Эӄыԓпэ гэԓи гэръэйвэтԓинэт и яԓгытгъат тэӈэӄыԓпэ. 
Ынӄэн нэмэӈ ӄоԓ итгъи г Онмаԓьырыкы грэм Онмаԓьыргыеквэ таэʼм. 
Эмныӈинӄинэтъым ытри Ԓетынтаграв. 
Пэнинъым иԓьуткуԓьын нэниԓьуткуӈэтъэн ми нэнамӈыԓёӄаат. 
Ыʼмтъом ръэнут торыкагты мыԓьуэʼн ръэнут мытэйкыгъэн ръэнут мыныгйивэвын. 
Ынӄэнъымэ. 
Ивнинэт янотъым вай опэт мыӄэтвэтгъэкъым оп ваԓы янот мынъыԓигъэн. 
Ӄорыӈэ. 
Онмаԓьынъам ивнин о раӄычгатыркын. 
Нан ярак ынӈин ӄитыркын ыныкит равъэчгатгъам миӈкыри мытрэнрэӄэквыт миӈкыри мытрэнтыгыт. 
Ынӈин ниԓьуткуԓьэтӄинъым ивнинэт ръэнутъым мыԓьуэʼн мыныгйивэвын. 
Пԓевыт ӈан эʼми ваԓы ӈутку ӄоԓ гатымӈэвԓен ԓгититэепкы нэнаԓвавморэ ԓьукъым. 
Ынӄэӄ пԓевыт янот ӄыԓьугын. 
Ынӈин оʼтчой ниԓьуткуԓьэтӄинъым. 
Эвынэ ӄынвэт тъэраткоӈӈоаʼт этынвыт ымы очыткока гэнъэԓԓеэтъым. 
Ԓюут мэӈӄо расӄэпыӈэ ваԓят аратыткоӈӈоаʼт аакгэӈэтыӈ. 
Нанъяачьым ԓюут ԓыгэмайӈыпэгԓяэʼ янра иргъи ӄоԓ нэмэ ваԓьым. 
Онмаԓьынаӈэ ээк рымэйӈэвнинъым. 
Нэԓьунэт эвын ваԓят ымыԓьо гэнумэкэвйивԓеэт гэгичийивԓеэт ымы ръысӄыёԓгычыко ваԓьыт гагтоԓенат. 
Нанъяачьым ынӄэн гыргочаткыныкъым янра. 
Аʼԓяйпыԓьын ԓыгэпэтываԓы ынӄэ тымӈэвԓен. 
Ивнинэт эты вай ӈотӄэн. 
Ынӄэн рыпэт ваԓяпэгԓяръок гэԓӄутысӄычетԓинэтъым. 
Ынӄэ нэгитээʼн эвын ынӄэн ваԓыӈэ ԓьоо. 
Ӈуткэкин Омваамвыкэн Тымӈэԓӄот нымӈыԓтэԓӄэн. 
Ӄоԓ титгъэк тынотапынмынтагъакъым. 
Кԓюпыӈӄачагты тычейвыткугъэк. 
Ынкы ӄычекытваԓьымкына. 
Тыйъоаʼн тымӈыԓёнат ныръэтури. 
Иквъэт вынэ вай комсомолтэ нумэкэтӄинэт. 
Ээ эты вай гым камчамоԓевым. 
Вы гыт ынӈин эвнумэкэткэ. 
Ээ микынтим камчамоԓтэ. 
Ынӄэнъыма ӈэнъянвытъым тагмэгчеръянвыт. 
Амвынэ трагтыгъак. 
Тивымкэ тивык этаны вай ӄырымэнайгым камчамоԓевым. 
Ӄоԓ титгъэк тынотапынмынтагъакъым. 
Кԓюпыӈӄачагты тычейвыткугъакъым. 
Ынкы кԓюпык ӄача ӄычекытваԓьымкына тыйъоаʼнъым тымӈыԓёнат. 
Ныръэтури. 
Иквъи амвынэ камчамоԓтэ нумэкэтӄинэт. 
Ээ микынтим камчамоԓтэ. 
Ынӄэнъымэ тагмэгчетъянвытъым ӈэнъянвыт. 
Ээ эты гым камчамоԓевым. 
Иквъэтэ амвынэ гыт эвнумэкэткэ. 
Ээ эвыӈан ӄырымэнайгым камчамоԓевым. 
Трагтыгъак. 
Тагрытыԓяма муриӈэ. 
Ынӄэнэ гым ипэ Кымъыӈэнэ нэнатарычваӈӄэн ӄэԓюӄ ӈээккэӄэйивым еп. 
Нэнатарычваӈӄээтъымэ. 
Нинэйыԓӄин гым каарачыко ваԓьэвым ва ынӄэн нэнаԓпынрыӄэн кэгынмычыку. 
Аԓымъым чит нин нрычвойгымъым. 
Ытръэч ынӄэнэ ӄоԓ тынтынэт тыгитэнэт ынин кэгынмытъым. 
Эԓёԓьыӈӈоаʼтэ аръаԓя гагты. 
Гагтыԓыԓяпэвым ынӄоръым. 
Ынӄэн эӄыԓпэӈэ тыпиринэт ынӈин. 
Тынинтысӄивнэт ӈоонрэ каарачыкойпы. 
Ӈоонӄо ыʼԓык иргъэт. 
Ынӄорыӈэ гамӈыԓтэтԓен апаӄайына. 
Ытчаяӄэйъым гымнинэ эпэӄэйыну нинъэйӈэвивым. 
Ытԓьэ гымыкытԓьэн ынӄэнэ ынпыччакит ынпычьын чакыгэт. 
Гымнан эпэӄэйыну нинъэйӈэвивым ынӄэн ынӈинэ. 
Ыныкэккэԓӄыԓин ӈэв ӈэвъэнйыръын ӈэ ӈэвъэнъым ынӄэн Кымъыӈэ. 
Ынанъымэ ив гэрэӄыԓин ӈээккэӄэй арычвокыԓьин. 
Ивнин. 
Мачынан ынӄэн эʼнӄэыркынъым ынӈэ ынӈэ рычвойвот энтивкэ. 
Ытръэч. 
Ынӄэн ынӈин тпаак рычвок. 
Гым паӈъэвӈытъыԓёк. 
И нас вэтгавъёԓгыткоэʼ Айгытвааԓына иниквъи. 
Эпэӄэй Эԓгыӄанъявэты мынги мыниԓгытэвысӄивмык. 
Гымнанъым тиквъэк эгэй ытръэчьым ръэнут мынпиринэт. 
Иниквъи ӄычавполпэрэгэм ынкъам пъомпъомъёчгынъым ынкъам эчг иԓгытэвкинэт яаёԓӄыԓтэ. 
Тытэнмаквъакъым. 
Тыч тынвэтгавъёԓгытковын тивын миӈкыри мыԓӄытык. 
Ынан иниквъи нанэ ковԓёрвоо ковԓёрва мыт мытрэетгъэ гыныгъярагты. 
Ынкы нэнъатчайгым. 
Етгъэтъым мытэквэнмык Эԓгыӄанъявэты. 
Тыԓяма нынвиԓмурим ныпъоӈгэԓеморэ. 
Мытмачпъоӈгэԓемыкъым чама ковԓёрвыткоԓьын Митя ынин экык мытынӄамэтвавын. 
Ӄы ӄы ӄэԓёӄъым я епэчги ачаёӄыӄамэтвакыԓьэн ынӈин ԓыгэн мытэквэнмык. 
Ынӄо Иԓгыӄэнъевы мытыпкирмыкъым. 
Мытиԓгытэвмыкъым. 
Вэԓыткорайпы мыттамыкъым мытхԓепынӈэмыкъым. 
Ԓыгэн имыръэнутэт мытпиринэтъым. 
Ынӄо мытрагтымык. 
Ытръэч. 
Мури Омваамвыԓьыморэ ӄорагынрэтыԓьыморэ. 
Ытԓыгын гымнинэ ӄорагынрэтыԓьу гитԓин. 
Ынӄо бригадиро гатваԓен. 
Гым нэмыӄэй эмнуӈкы гатвайгым. 
Ынкы тымигчирэтгъэк. 
Ынӄо тыпэнчиааʼк. 
Ынӄо вай рамаеты тытваӈӈогъак. 
Ӄонпы нывичвэтчыӄивӄинэтъым ныманэванԓясӄэвӄэнат. 
Ӄынвэт иран Ирана нинэԓьуӄин чиниткин экык эймэвыԓьын ыныкагтым. 
Нъыръыйыԓӄыӈӈоӄэн ынӈин вай. 
Эккэтэм ынӈин ынӄэн нинэгитэӄинъым. 
Ӄынвэт ӄынвэт нытанӈыткоӈӈоӄэн. 
Ыммэмы ӄэнаманэԓпынрыгэ. 
Ынкы ӄээӄынъым мывичвысӄиквъэк автомат. 
Эээ ӄэԓюӄъым нэнаманэԓпынрыӄэн. 
Мургинэт нэмыӄэй ныетӄинэт ӈинӄэгти. 
Нэмыӄэй ныманэванԓясӄэвӄэнат. 
Эʼтки вай ӄээӄын мытыԓгирывичвэнӈыркын. 
Ну ӄэԓюӄъым ытԓыгэ нэнаманэԓпынрыӄэнатэ амъянра наӄам. 
Ынӈинъымэ нрзб пятьдесят рублей сколько там. 
Нэмэ ын нэмэ ынӄэн ӈыро комната ныйъоӄэн. 
Гымнин гымнин ытԓя тэԓенъеп ганрагтатԓен гымыкытԓыгэ. 
Гымнин ытԓя тэԓенъеп ганрагтатԓен ытԓыгэ Ринтыкэвнэ. 
Ныннын гымынин ытԓьакэн Руԓтыӈэвыт. 
Руԓтыӈэвыт ытԓьата мури нэнмэйӈэвмык ытԓыгэ чавчывак майны. 
Мури ганымытваморэ майӈыярачыко ии. 
Чит майӈыярачыко ӈиръэ ёрот ёрот. 
Ӄоԓеёрочыкоӈъым нытваӄэнат эпэӄэй эпы. 
Муръим ӄоԓеёрочыко мытмэйӈэнмык гымнин ынинэԓьын Рэнто Нутэӈэвыт чакы Кэйӈавыт гым и Якоӄай вот. 
Гымнин ытԓя ныԓгиным нэрмэӄин. 
Чама ныԓгинымигчирӄинэт ынин мынгыт. 
Коԓё мэ мынгыт маманэн ӄонпы нымигчирэтӄинэт нытэнэԓгыӈӄинэт нувиӄинэт наймыӄэнат. 
Танъярачыко нэнмэйӈэвмык ытԓьата ӄэԓьу ынан гэтэйкыԓин рэтэм яракэн. 
Таӈванэван мури мын мынӈъомык. 
Майӈыӈэԓвыԓ мурык гэнмэйӈэвԓин ытԓыгэ чама эпэнэ. 
Ԓыгъоравэтԓьана ӈавтыӈгъэ мачквичкакъым тэгниԓгыӄин ӈэвысӄэт. 
Ынӄорыӈа ӄоԓетъыԓёӈа нэмэ Чукоткагты етгъиыʼм. 
Игыт намӈыԓёгъан тумгэ. 
Ыʼмто гынин ӈэвъэн миӈкэмиԓ ваԓьын. 
Ии ытԓён ынръам черитӄыԓьуӈэ. 
Ӄонпы ниԓгытэвӄинэ. 
Турыгъевкы ынкъам вуԓӄытвик ӄонпы ниԓгытэвӄин. 
Гым ынкъам студентка Палина гапъомпъоӈӈытаморэ. 
Наӄам ниԓетӄин чама. 
Вэнԓыги мытэквэнмыкъым. 
Чама ныкитэ ныкытийгатӄэн ныч нымаччьачаӈкытийгатӄэн ынкъам тэӈуйӈэ эмрэнкэ. 
Ынкы мытгичинэтэ пъомпъоӈытъым ынкъам ԓемӄут. 
Не ԓемӄут а как же это. 
Ынӄо ынӄо мури мытрагтымык. 
Гым чит Омваамвырочгэты тъанэԓёсӄэвык яраг рымагтэты. 
Ынӄо ԓюут ынкы тыԓьунэт пъомпъоӈыт нымкыӄин. 
Ынкъам тыгэчеӈӈонат. 
Пууръу тытаӈынтыяатын аʼнэԓёгыргын. 
Ынкъам пъомпъоӈыт тыгичинэт. 
Наӄам ныгтымранатӄэн. 
Мрэнэ нэнугым. 
И ынкы трагтыгъак. 
Ытръэч. 
Гым ныппыԓьэв вама гарыч нырычваԓыӈыттыӄэнат. 
Гым нэмыӄэй нрзб это ны нырычваԓыӈыттыӄэнат нэмыӄэй гым нывинрэтигым нырычвантойгым. 
Гым ӈавъёԓя нинивӄин. 
Ӄы нэмыӄэй ӄырычвогэ. 
Ӄырым ӄырым мырычвогъак. 
Тэӈвэнԓыги рыпыткынтэвнинъым гэнанвытрынтэвԓинъым. 
Рыпыткынтавъё тъынин нрзб. 
Ну я прих трагтыгъак гым и иниквъи. 
Ну я такая нивӄин гэрэӄигыт гиԓгыԓьувигыт. 
Наӄам эвыт тэӈэвыт ныпээттыԓейгым. 
Нинивӄин ытԓьата. 
Это тумгытум ӄыгитэгэ мургин ынпыӈэв гэрэӄыԓин тэӈтэӈэвыт пэ пэ это. 
Ныԓгиргыткуԓьэтӄин тут же ны ныннупэтӄинэт рыгыткогыргыт. 
Ытчаяыʼм ӄэйвэ гинэԓьуԓинъым гэԓьуԓин рывытрынтавъё ынӄэн рычваԓгын гэнпыткынтэвԓин. 
Йыкыргын нинэйпыӄин нинивӄин ӄытитӄэтгын. 
Гымнан ванэ мытитӄэтгъэн. 
Вэнԓыги это чиӈкэйыръын ӄытԓыги гэтитӄэтԓин гымнан. 
Тэӈэвыт тыпээттыԓяӈӈогъа и гинив. 
И это нычаёӄэнат. 
Ытчайы гымнин ытԓя эну нэнамӈыԓёӄэна. 
Ынръам гэрэӄыԓин мургин ынпыӈэвыӈ тэӈэвыт рыгыткукинэт тут тынуттыԓеркыт тынутчиргъи. 
Ӄутынъым ивнин. 
Нрзб ыныг ӈавъёԓя йыкыргычыкогты гэнпыткынтэвԓин рычваԓгын. 
И ытԓыгын ӈаргынэн найвы айгысӄыӈӄач нывакъотваӄэн нырэӄыӄин ны ны нэнарынӈыӄин оттыԓгын. 
Ынкатагнэпы гатанпаайгым ынӄо рычвок. 
Нэнанъотавӄэн рычвоԓьэгым. 
Нинивӄин ӄырычванторкын. 
Ыннэн тэӈыннэ ӄиԓгытэквынэт кэгынмыт рычвантопԓыткок. 
Ынӄоры паагъэ тынутчирык. 
Ынкатагнэпы нырычвантойгым ӄонпы нык ныкэгынмиԓгытэвигым. 
Гымыкытчаяыʼм вэриву вэривуунъыкинэт эти гичининэт. 
Рыпгыпгэвнин нинивӄин. 
Ӄыԓпыгын ну гэмэч гэмэсӄытвиԓин виин. 
Нинивӄин ӄыԓпыркын ӄыԓпигын. 
И наӄам нинивигым. 
Эʼтки вае уже тынанӄыпаатгъак эвниквичиԓьэткэ опопы мэчынкы. 
Иниквъи ӄарычгытвагэ. 
Нинэ ӄээӄын тарычгытвагъак. 
Энэвӈӈогъэ гым. 
Ӄыԓютэги. 
Гымнан нивигым. 
Ванэ мыԓётаӈӈогъак. 
И вэнԓыги ӄыԓютэги. 
Ну ынкатагнэпы ынӄо ԓыгэн энанъотавӈӈогъэ рычвоԓьэгым. 
Ӄонпы ныкэгынмиԓгытэвигым. 
Ынкатагнэпы гапаайгым. 
Ынӄо нивӄинэт иаʼм ытԓён ынӈин нрзб. 
Я говорю ӄырым ытръэч игыт трэгичиркынэт и томыкагты трэйыԓыркынэт. 
Игытъым тумгыт нивӄээт. 
Ивкэ мынырычвомык. 
А гым вэԓвагты нытвайгым. 
Гымнан ги гымнин гэчеёттэ тэӈэвыт томыкагты нинэйыԓигым рычват кто мэӈин гэчеёттэ тагъяӈӄэн рычвагты. 
И мэчынкы. 
Инъэ гым ныԓӄутигым. 
Янот нычаёйгым. 
Ниԓгытэвигым ынкъам нывийгым нытапэтӈивым. 
Ванэ мычавтракгъак. 
Апэтыпԓыткокэ. 
Игытъым ванэ гым м мымигчирэтгъэк. 
Ныпэнчияйгым. 
Апэтыпԓыткокэ нотагты ныԓӄытивым эԓек. 
Нуунъыгичийгым чама ныпъоӈгэԓейгым. 
Нырагтэгым. 
Ниԓгытэвивым нычаёйгым ныӄамэтвайгым нэмэ нывийгым воԓӄытвэӄамэтвак рооԓӄыԓ. 
Уунъытэ. 
Ӈу нинэ нуй ӈуйӈуй нэ нэ нэнъупиратэвым. 
Ынкъам пԓыткукъым натчьатэгым и ныйыԓӄэтигым. 
Ԓьэԓеӈкы пууръу нымигчирэтигым. 
Ныԓӄутигым инъэ. 
Нычаёйгым. 
Мэгчерынвэты нытэнмавэвым ынкъам нымигчирэтысӄививым. 
Ынкы каԓеткорак нытэнъэткуйгым апэттагнэты. 
Нырагтэгым напэтэгым. 
Апэтыпԓыткок нэмэ нымигчирысӄививым. 
Ынкы нытэнъэткуйгым. 
Ӈыраӄычьэты нырагтэгым. 
Ниԓгытэвивым ынкъам ярак нымигчирэтивым ч нытэнъэткуйгым чама нывийгым. 
И имыръэнук имыръэнут ярак нинэтэйкивым чама нываӈэйгым. 
Ынкъам мынгытычьэты натчьатэгым ныйыԓӄэтигым. 
Гымнин ытԓьат Ыʼттъуви ынкъам Оʼмрытвааԓ. 
Пууръу эпы гымнин оʼм Оʼмрыквот нэмыӄэй ӄорагынрэтыԓьо нитӄин. 
Гымнин ытԓыгыт ытԓьатэ ӄонпы эмнуӈкы нымигчирэтӄинэт нэмыӄэй ӄорагынрэтыԓьо нитӄинэт. 
Ынкъам мури гачакэттомга гэ гэегтэԓмури Каврагыргын ынкъам гым. 
Ытръэче ӈирэӄ нэнэнэт вагъэт. 
Ытръэч. 
Пытӄайвэ мури Ӄайкаврагыргын эԓгыӄанъявӈытаморэ эмриԓгытэвӈэ. 
Мытыпкирмык мытыԓгитэӈиԓгытэвмык гэԓгитэӈычьэнмури. 
Ӈоонрэ тыԓяма Эԓгыӄанъявэты гэмэчпъоӈгэԓеморэ. 
Паԓӄынтанма эԓгыӄанъяквыпы нэмыӄэй гамачпъоӈгэԓеморэ. 
Иԓгыӄэнъевык нымэԓмэԓетӄин наӄам мурык ниԓетӄин. 
Энмэн гатваԓен ваԓвийӈын. 
Энмэпы ныраԓечетӄэн. 
Энмэпы ныраԓечетӄэн. 
Потом ынӄо ныр ныгаԓяӄэн рэӄокаԓгын. 
Ԓьунин энмэпы раԓечетыԓьын ваԓвийӈын. 
Еԓьой гым нэмыӄэй мыраԓегъак. 
Ӄоԓьым нивӄин. 
Аӈӄак пыкэрыӈӈок чамъам рэриӈэгъэ рэпыԓӄэтгъэ. 
А ӄоԓ вэнԓыги вэнԓыги мыраԓечетгъак. 
Ӄырымъым мыгтогыт рэпы это рэпыԓӄатыӈӈогъа. 
И так раԓечетгъэ ваԓв яа яачы рэ яачы рэӄокаԓгын раԓеэʼыʼм мимԓык аӈӄак пыкирык ын ынӄэн нинивӄин. 
Ӈэвэӄъым ӈан тиквыт ынӈэ араԓека мимԓык пыкирык рэпыԓӄэтгъэ. 
Вэнԓыгиыʼм ӄоԓ нивӄин вэнԓыги и нинивӄин. 
Еԓьой ивкэм ӄэнагтогэ тэӈыннин тэгниԓгыӄин ӈэԓвыԓ трэйыԓ. 
Ынӈин ваԓьэвым. 
Вэнԓыги нэмэ нинъэйӈэвйивӄин. 
Еԓьой тэӈувъэԓеӈэԓвыԓ мыйыԓгыт. 
Ынӈин ваԓьэвым. 
Тэӈкэԓиԓьыӈэԓвыԓ мыйыԓгыт. 
Ынӈин ваԓьэвым. 
Тэӈыпԓыԓыӈэԓвыԓ мыйыԓ. 
Ынӈин ваԓьэвым. 
Ынӄо ивнин. 
Тэӈъинкэԓи иʼӈкэчиӈэвъэнйыръын трэйыԓгыт трэрэнӈын. 
Йытонэн. 
Иаʼм гынмыеп ивкыԓьигыт. 
Йытонэн. 
Ытръэч ивнин титъэм рэрэн. 
Ынӈин тъэче кивык ӄонпы ныраԓечетысӄэвӄэн ӄонпы. 
Тъэче кивкинэк вытку рэннин иʼӈкэԓиӈэвъэнйыръын. 
Рырагтаннэнъым ивнин. 
Ӄыгитъэм вае. 
Аввэткынка нывакъотваӄэн. 
Ӈэвъэнйыръын таӈванэ ымы ниԓюԓьэтгъэн. 
Имыръэнут нинэнэймэвӄин ӄутын ӄоԓьым ӄырым ымыӈ а эʼнӄу ԓыӈыркын ынӈин нымкыче. 
Гым матчьатгъа этъопэԓ. 
Тыԓгыръугъи. 
Ынык ӄача атчьатгъэ нрзб. 
И гэԓгыръуԓин. 
Ытръэч. 
Гытэӈпыԓытъымкытгынтыйъакытгынтыпалина. 
Гытэӈйъапыԓытъымкытгынтыпалина. 
Гытэӈйъапыԓытъымкытгынтыарина. 
Ынӄэн ӈуткэкин морыкаӈӄачормыԓьынэ аӈӄай нытваӄэн эӈэӈыԓьын. 
Нрзб ԓымынӄо ныԓейвыӄин. 
Къама ӄоԓ нэнтыгъэн ынӄэнэ эвына ӄоԓӄочатԓьанма нэпиригъэн ӈутку танӈа. 
Нэпиригъэнъым. 
Ӈайыӄытрык вай ынкы нынтыӄинэт ынӄэн эӈэӈыԓьыт ынӄэ. 
Чит ынӄэнэ. 
Пэрэнвыкъымэ оттычанԓяйӈычыко нэ ныёйвыӄэн ныёӄэн рэнэ пыԓвынты рыпыԓвынтыԓгав ваԓьын оʼмрэты оттычанԓяйӈынъым. 
Ынкы нычамогъевӄэн тынык пэ нымкыӄин чамокытъым. 
Ӄорыӈэ нэргыръоӄаат эвын чанԓяткынык гыргоԓӈэ нывакъотваӄэн эвын чамоктэ йъэнкыӈ ынкы гэгтыткуԓеэт йъэнкыӈ нотач ыʼԓыткынык нытваӄэнат. 
Тытыԓ ааӈкы. 
Нымӈыԓёӄэн ытԓён гэрэӄигыт кытвыԓӄун миӈкыри ганточгатэгыт. 
Нивӄин пԓеэн пчемытъэт ытръэч гъачаӈӈойгым. 
Ипэмиӈкыри рээн нынтыӄин рээн нынԓывэтӄин. 
Ӄоԓ нэнтыгъэн нэнԓывэтгъэнъым. 
Ԓюутэ нивӄээт этаны уйӈэ нъэԓгъи. 
Ԓюут ӈоонӄо омкытагнэпы пинтыӄэтгъи оʼро оʼо оʼраырыкагты ныԓеӄин. 
Ынӄоръым ԓьэԓьэнры ӄынвэт ԓьэԓенръугъим. 
Чымче ынкы ваԓьын ыёогыргын Омваанвыкэнъым. 
Ԓьиннык навыквынэԓгэтгъэнъым ынкы нэнпыԓӄэквъэн. 
Нэнпыԓӄэвынъым. 
Ԓюут ӈоонӄо ӄоԓеыёогыргытагнэпыӈ выйигиӈэтэӈэ а янот ынӄэнэ гаԓгаӄай ԓюут ыёогыргытагнэпы пиврэиʼм. 
Пиврэ ынӄоры риӈэиʼ виг йыӈачыкогт йыӈэчыкутгъи ры ыны ыныгнотаӈӄачагты эквэтгъи. 
Ӄоԓетъыԓёӈы ынӈэнӄачайпы ӄуԓийъиԓгыкэ пыкиргъиӈэ пыкиргъэт магԓяԓьытъым иквъэт. 
Вынэ ӈан яра нытваӄэн. 
Ынкы ярак тъыԓыӈӈогъэ чычетпэԓӄэтэ итгъи. 
Эʼми мэ а миӈкыриыʼм ынӄэн тыр тыркыԓьиӈын гэԓӄытԓин. 
Это Ыʼттъыгыргынэ гэкэӈэ пыкиргъим. 
Тынарагтына йъонэн ынӄэ ныпчеӈиӄинэт. 
Ӈээккэӄэгти наӄам ытри ынӄэнэ Наташа и Валерия ныкытгынтыръоӄэнат гыроԓмакы ырык. 
Нрзб Тынарагтына а Тыӈэтинэ ынӄэнэ ӄаавъятыԓьынэ Ыʼттъыгыргын йъонэнъымэ агтаннэнат ынӄэн ӄаат оʼраӈоонрэ. 
Нрзб наӄам мачгыргочаыʼмэ ӄаагтатыԓьын уʼрэӈунриԓы ааӄъым ынӄэн йи га га гаканъёт нэна нэнарэӈатӄэнат ӈаԓвыԓьэты. 
Тынарагтынаыʼм Ыʼттъыгыргын нэнамӈыԓёӄэн миӈкыриыʼм тыркыԓьиӈын еэ гэԓ гэ гэԓӄытԓин. 
Тыркыԓьиӈын эʼми. 
А тут ӈээккэӄэгти ынӄэн Валерия увидела Романа ынӄэн ԓьунин Тыӈэти. 
Ԓьунин Тыӈэтим нивӄин ӈаанӄэнъым вай тыркыԓьиӈын. 
Наташанаыʼм нинивӄин ӄырымэн ынӄэн тыркыԓьиӈын ынӄэн дядя Рома. 
Тэлёпкаӄай Тэлёпкаӄай аны ӄыгывъекви. 
Ивкэ гыто ӄуӈэԓги Тэлёпкаӄай. 
Ыммымэӄэй ыммымэӄэй аны тыэʼнӄэркын. 
Ивкэ гынан ӄуӈэԓги. 
Гымо мыйыԓӄэркын. 
Тэлёпкаӄай Тэлёпкаӄай аны ӄаймыгэ ӄаймыгэ. 
Тэлёпкаӄай Тэлёпкаӄай аны ӄыгывъекви. 
Ивкэ гыто ӄаймыгэ Тэлёпкаӄай. 
Ыммымэӄэй ыммымэӄэй аны тыэʼнӄэркын. 
Ивкэ гынан ӄаймыгэ. 
Гымо мыйыԓӄэркын. 
Ыммымэӄэй Тэлёпкаӄай Тэлёпкаӄай аны ӄыгывъекви. 
Ивкэ гынан ӄывинтэтги Тэлёпкаӄай. 
Тэлёпка ыммымэӄэй ыммымэӄэй аны тыэʼнӄэркын. 
Ивкэ гынан ӄывинтэтги. 
Гымо мыйыԓӄэркын. 
Тэлёпкаӄай Тэлёпкаӄай аны ӄыгывъекви. 
Эʼми гымнин вонныӄай. 
Ивкэ мыӄамэтвагъак. 
Ыммымэӄэй ыммымэӄэй эʼми гымнин майӈывонны. 
Ивкэ гымо нэмыӄэй мыӄамэтвагъак. 
Гыто гуӈэԓигыт. 
Этԓы. 
Гаймэгыт. 
Этԓы. 
Гывинтэтигыт. 
Этԓы. 
Этԓы ынӈэ. 
Ынӈин ӄывакъотваччын. 
Аӄамэтвака. 
Игыт марэгына манэгран нанкаԓыроквъан нрзб уттынутэкэнэ чамаӈа ваамԓыӈкы ваԓьын. 
Ваԓӄыԓыргытанӈын тинԓыԓеԓьынэ. 
Ынӄэнэ ръэнут нинэтэйкыӄин кэԓикэԓ юрэӄъымэ. 
Ӈаргыночьыт нинэтэнгыеӈӄээт миӈкыри ваԓьыт. 
Вытку ԓьунин ынӄэн игыт. 
Ытръэч. 
И вот иʼныӈэ энмэна эн ынӄэн иʼны мэԓьыттъывытрынэ ныръэӄин ӄынут гэгиинрэԓин ӄынутэ гытъэвыԓьын гэймэвԓин оʼравэтԓьак. 
Ытръэч. 
Гатваԓенат Тэӈыԓӄотъым Эʼӄэԓӄот. 
Гамаравԓенат гамаравтайкавԓенат. 
Ӄэԓёӄъым Тэӈыԓӄот гъэӄэԓтэтԓин. 
А Эʼӄэԓӄот гэтэӈыԓтэтԓин. 
Айвэ гым пытӄайвэ тыетгъэк Эԓгыӄанъяквыпы. 
Ынкы. 
Нывиԓыткуйгыт. 
Ынкы ыʼтвиӈын гэетԓин. 
Вэԓыткорак имыръэнутэ ныйыԓӄин. 
Эʼԓьэԓетэ. 
Ынкъам мытъенмык Эԓгыӄанъяквыпы пэтԓе. 
Ӄԓявыԓ мургин гатапачпортӈыԓен. 
Ынкъам айвэ ымъыԓёӈэт тытъымӄупӄэтгъэк. 
Ымъычоӈэт нрзб ымъыԓёӈэт тыйыԓӄэтгъэк. 
Ынӄэн этъым аӈӄак нъанэԓёӄэн эскимос нэмэ. 
Ынӄэнэ гэԓыткынгыпы янотэ аʼнэԓётаӈа нинъэйӈэвӄаат ыннытэ мэй мэйӈыръаваӈӄытъанам. 
Ынӄорыӈа ӈыронванныԓьына черунэӈ ӈаԓгычаронаӈыԓьын эюпинэӈ ынӄэнатаӈэ. 
Рыпыткэвнинэт нрзб черутэ нэнагтоӄэнатъыма. 
Ынӈинэ эчкимочтэ нъанэԓёӄэнат. 
Ынӄорыӈа. 
Ынӄэнэ аӈӄаԓыгэнниӈыт гэчымъэв нывинӄээт гиԓйиӈкы ваԓьыт. 
Ныгиԓйиӈэтӄээтъым ынкъамэ. 
Ынӄэнатаӈэ. 
Нутгыӄээтэ этъым пэԓгома чама нывинӄинэт. 
Ынӄэнатаӈ нычеруйивӄинэтъым. 
Ныгтоӄэнат. 
Ӄорыӈ энтк гэтэйкыԓин кинокэ. 
Ыʼтвыӄэй пэнин ыргин. 
Рэӄо каяку или каюку ныԓгыӄинэ эчкимочԓьама. 
Гымнан гэмо ӄэԓюӄ мури ӄорагынрэтыԓьыморэ. 
Ытръэч ынӄэнэ. 
Нымкъэв гэннуԓин нырагтыӈӈоӄэн. 
Ынӈин кинопԓыткуиʼ. 
Нрзб тэԓенъеп коԓё ръиԓечитԓьэтԓеэт таӈымԓьаԓяӈэт таӈымыԓьо нымнымытъым. 
Ынкъамэ ӄоԓ нитӄинэт нымӈыԓтэԓӄэнатэ таӈамаԓва ваԓьын эʼрагыргын нытваӄэнъымэ. 
Ӄоԓ итгъэтэ тэԓенъеп нивӄээт гагтытантэйкыԓи гаканйыӈ. 
Яноттыԓяк минринэтгъиӈэ гаканйыӈа. 
Нрзб ынӄэнэ гакооԓгыԓе ынръама ръиԓеԓьынъым. 
Амгаканйыӈа яноттыԓяка пыкиргъиӈэ. 
Таӈранъав орвоор ныԓеӄин. 
Тэӈԓюӈымыԓеԓьын тэӈэвыт ныви яноттыԓяк ӄача пыкиргъи нывиԓгъи. 
А этынвынъым пэ поӄытгагтыёԓго ытръэч ныԓгыӄин нрзб чьэчеӈвыйичыку. 
Ӄытԓыги гакооԓгыԓен. 
Яраруӄӄэмԓыԓеӈэвъэнӄэй. 
Итыкъым ԓьэԓеӈкыӈэ ныяԓгынморэ. 
Ытръэч ынӄэн ԓгиинъэ ныгъевмури. 
Ымы мургинэ ынпыначгынэ ыʼвэӄучин тумгытум ыʼвэӄучин ытԓыгын мык гымыгтумгин ытԓыгынэ. 
Моргынан нынԓеӄоно нинъэйӈэвмури. 
Ынпыначгын. 
Ынӄэн нинэныгъевмури ымы ӈинӄэгти ымы ныӄамэтвачаёморэ инъэ ԓгиинъэӄэй. 
Тымӈэӈырачьэтъым ԓиӈыткучьын ныԓеӄинъымэ ӈэвэӄ нынтовэрэнморэ ымыԓьо. 
Ӄорыӈэ ныръэйвэнмури яраӈы. 
Нырэтэмӈытэнмури ымыԓьэты ынӄэнэ. 
Нинэйӈэмури ӈэвэӄэ нытиӈэӈӈымури орвыт. 
Нинэтиӈэӈӈу нинэтиӈэӈӈымури орвыт. 
Ынӄоры ӄԓявыԓтэ норвынпэтгавӄэнатъым. 
Ынӄэн виин рыюԓьынэ рыюԓьэ виин ынӄэнэ ӄаагтыноԓгынэ нинэ нинэныпкирэтӄинъым. 
Тэкэм инъэыʼмэ ӄэԓюӄъым нычайпанморэ чамаыʼм ынӄэнэ эръэт нэмыӄэй амрачаёӈа. 
Ынӄэнэ ӄаагтыноԓгын эмрэнъыԓиӈэ энэӄыԓпэ нычаёморэ ынан ӈинӄэгти нэнанӄамэтвавморэ ынӄоры ӈэԓвыԓ нинэнъыԓимури. 
И ныӄор ныӄорагыркэморэ ӈэвэӄ. 
Ымыӈэ гым тумгынэ нинивӄин. 
Эʼптэ ӄыӄорагыркэ ӄыӄорагыркэркын ынӄэн ӄинэвинрэтыркын. 
Ынпыӈэвытъым ӄэԓюӄъымэ ынӄэн нэмыӄэе. 
Ӈоонӄоӈэ мэӈӄо поӄэпы нэнанӈытоӈанморэ. 
Гым тэӈэмпиритэ ынӄэнэ рырвинрыёт чеймыкинэт ынӄэнат гымнан аʼтав нэнайпатэвым. 
Ну и ытԓёнъым эӄыԓпэ ӈэвэӄэ еп айвэ титэ ыʼттъыёԓе ынӄэн раёвынвыԓ раёвынвыԓӄыԓтэӈэ ынпыначгаӈэ нэнаёпат нинэԓӄырирӄинэтъым. 
Ԓыгэн ӈэнриԓьым уʼрэӈэнри ныԓемури нымгутыԓемури ымъыԓёӈэт. 
Нырэювмури ынӄэнэ ныӄаавъянморэ. 
Гымнанэ ӄэԓюӄ рырвинрыёт кааръаматыԓьыт чеймыкинэт нинэт нэнавъятэвым итык чама. 
Чымӄыкъым эты тумгэ ыʼвэӄучитэ нэнайпа нэнавъятӄэнат. 
Ӈэвъэн. 
Ну и нытарагморэ мури гэтумгинэтэ ӈинӄэгти виинэ ӄоо миӈкы ԓымынӄо ныԓейвыӄинэт. 
Нытарагморэ нытарогморэ. 
Янор Омваамгыпы такчитэ ԓымэвыр афтобуса Камаза трэԓӄытгъэ Эԓгыӄанъявэты. 
Иԓгыӄэнъевык ынкы н киткит тратвагъа тъэр ыʼԓёӈэт тратвагъа ӄэԓюӄъым гэмо гымнан титэ трэпириӈынэт билеты Въэӈэты. 
Ынӄоры Въаӈгыпы Въаӈгыпы ынкы трабилетынӈааʼ Москвагты. 
Москвайпы трэриӈээʼ Санкт-Петербургэты. 
Ынкы трэԓьуӈынэт гымнинэт чакэттомгыӄай Лариса ынкъам гымнин ӈавытԓывэӄай Виталина. 
Мэсӄээӄын ынкы мытратвааʼ Дианана транкаԓровӈынат музеи ԓыгэн Петергоф тэӈимыръэнут мытрэгитэӈын. 
Ԓыгэнъым ынӄэн майӈынымэӈын Санкт-Петербург транкаԓровӈын. 
Ынкы ткэԓиткугъэк тъэргииӈит. 
Ынӄоры Виталинанэн отпуск ратвагъа мури кынмаԓ мытрэԓӄытгъэ аӈӄагты Чёрное море мытрайъоӈын. 
Ларисанэн ыʼԓгытумгыӄэй Жэня мытрай мытрайъоӈын ынкы мытранымытвагъа тъэр нидэлят. 
Ынӄоры нэмэ Питерэты мытрэԓӄытгъэ. 
Мэсӄээӄын ынкы мытратвагъа. 
Нэмэ Мачквагты Мачквайпы Въаӈэты Въаӈгыпы эԓгыӄанъявэты ынкъам ӈутриԓы нэмэ мытрарагтыаʼ. 
Ӄэԓюӄъым Диананэн энмэч каԓеткогыргын рэпкиргъэ. 
Опопы мачынан пропустит пропустит занятия мачынан нымачпэԓяткоаʼн кэԓиткук. 
Ытԓён ныԓгинытэӈкэԓиткуӄин аммытԓыӈ аммытԓыӈбаԓтэ ӄонпы нинэпириӄинэт. 
Ынӄэ мачынан нымэч нымачпэԓятъан. 
Пэтԓе рэркыԓегнинэт кэԓиткутумгыт. 
Ытръэч. 
Янот ръэтъеквэ мытԓемыкъым. 
Ынӄо гытгыпэԓгыкагыргын мытъиргъэнъым. 
Ынӄо мыт омкычыкойпы мытԓемыкъым ынӄо мытйынрысӄанмыкъым. 
Ӈагтагнэты мытԓемык йынрысӄыткыната. 
Ынӄо мытӈэйыттэнмык янот йиӈ ӈайгыточгыткок мытчаёмык ӈайгытоԓыӈкы. 
Ынӄо нэмэ мытӈэйыттэнмык. 
И таӈԓымынӄо ӈай ӈай ӈайгыпы мытԓе ӈайыткыната мытԓейвымык. 
Ынӄо мытивыт мыткэӈкэԓенмык мытчайпанмыкы. 
Мытчаёмыкъым и нэмэ мытпъугыркимык. 
Ынӄэн мыт это. 
Йынрысӄ мыткэӈкэԓенмык ӈайгыпы ынӄо мытръэт йынрысӄыткыната мытрагтытыԓякванмык. 
И раԓӄаӈынвы мытчаёмык нэмэ. 
Ынӄо нэмэ мыт гытгыпэԓгыкагыргыт мытъиргъэн. 
И гыр мытръэтпэнрымык и ынкы как же мотоцикл ковԓёрвыӄай. 
И матачикԓя мытрагтымык. 
Нэрэнмык ӈаанӄоры рамаеты и я и мытрэсӄивмык. 
Ынӄо мытиԓгытэвмык и мытчаёмгомык и мыткаԓеткомгомык. 
Ытръэч. 
Ԓьэԓеӈръукэ тэкэм ӄууԓьэтык ӈутри наймыӄаат энмыгэӈэтыӈа. 
Ковԓёрвоор ЗИЛ 157 ковԓёрвыткоԓьын танӈынотайпы етыԓьын. 
Еп инъыӈӄач гатымӈэвԓен тагмынгытчьэты тыԓикъым. 
Ԓюутэ вуԓӄытвикэ ӈэръамытԓыӈчьэты гаԓякэ очочаӈа главный зоотехника инъэйӈэквъи энавэтгавъёԓгыткоэʼ иквъиӈа. 
Еп гынмыԓ инъэ ковԓёрвоор гатымӈэвԓенъыма. 
Ԓьу нэнаԓвавморэ. 
Эʼми таӈтымӈэквъэ. 
Энмэч воԓӄытвэӈӈо вуԓӄытвигъим. 
Ӄорагынрэтыԓьыт вэчьыма нъъетынэтэ мынъумэкэнмыкъым вэнратынво. 
Эʼйӈэвыткумури энарэрык. 
Пэтԓе тыԓыгавэръэпыгъакъыма. 
Ӄорыӈа эʼми епӈа ӄуттиӈа нъатчаӄаат оʼравэтԓьат. 
Мури гэтумгинэтэ ӈуткэтэ мытвинвытэгнэнмык айвачваамԓыӈата чама рочгэты. 
Ӄорыӈа вай ынкы рочгатама ваамԓыӈата йынрытчигэ йынрыгэӈытко мытвинвытэгнэннэтэ. 
Ваам эвычагты эԓӄыԓинытык айвачыӈӄач уйӈэ ръэт ԓёӈръэтатыԓьын. 
Ӈоонрэ ԓм айгысӄыӈӄачьым ԓымынкыри гаԓгиръэтатԓяԓен. 
Наӄам ээк нывитъытэԓпыӄин. 
Пэԓӄынтэнмык вездеходетыӈ. 
Энмыгэӈкы нытваӄаат. 
Гыргоԓягты наакатваӄаат. 
Ныӈыръатваӄаат танӈыта. 
Миӈкыри мынинмыкъыма. 
Тивын очоча. 
Этъопэԓ ӈоонрэ айгыпы мынԓеԓьэнмык. 
Миӈкы винвыт эвын мытрайъоӈына мытрантымӈэвӈӈоӈын мынкынпыткоԓьатыӈӈомыкъым. 
Ԓгиэʼӄээʼвкы ваԓьын танӈочочьым тиквъэна. 
Наӄамэ эʼйӈэвыткуркынитык винрэттумгъум. 
Опопыӈа торгынан чинит ӄэнарэрыркынэтык йыӄӄэй раԓмаԓявӈытык гымнан рэӄын ивык. 
Ӄээӄын авъеткынка вэтчатвагъэм. 
Иквъиыʼма. 
Кабинак ӄыӈэԓӄиквъима ыʼттъыёԓвездеходыкъыма. 
Ынӈин ӄыныгйивэтыркын миӈкыри ныԓеркын. 
Ӄээӄын эвычагты айгыпы ӈэнри ваамъеквэ ӄойвыткыната тарӄойвыткыната мытԓеԓьэнмыкъым. 
Ынӄорыӈ эквыйынрэпы ԓюут мыттамкъым. 
Чейвэ тъёпатын каӈкачгыргын. 
Тэнкаӈкачгыргыкъыма туркэӈкэԓетэ вээмӄэйчыку ачымъытъымыёԓгычыкоеквэ мытԓяӈӈомыкъым тотръэт мытйъогъан. 
Ынӄэн ԓыгэн ръэт мытыркыԓегъэнъым. 
Ԓюут ӈэраӄычьэты ныкитэ мытынрынгиивын ковԓёрвоор. 
Наӄам ковԓёрвыткоԓьын гаԓгэмытӄытаԓпыӈӈоԓенъым. 
Ръэнут. 
Выԓгыкирзовыйсапокԓьынъыма эвтэ джинсыӄонагыԓьын эвыр тэӈэвытӄэй тэгнъыӄэвъяӈӈогъан ыныки нъымытӄытэԓпыгъан гаймаӈэн нъыӄитывъигъэн. 
Ытръэч. 
Чапаевна Пэтька ивнин. 
Ытԓён микынэ аʼԓяёран эʼԓерыԓгэ тивыркынин. 
Нрзб ӄыныгйивэквынэ микынэ ынӄэна ынӈин рытыркынин. 
Пэтԓе Пэтька рэсӄиквъим иквъиӈа. 
Вынэ ӈан Фурмановына. 
Иаʼм гынан нрзб ынӈин ивыркын. 
Таӈамынан аʼԓяёрайпы ӈыток кэгынмыт ниниԓгытэвӄинэт. 
Кымгытчитгъи кымъыԓгыӄэй. 
Ӄоԓьым нэмэ ынык ӄача. 
Кымъыруԓтын Кымъытэгын кымгытчитгъэт мимԓытэгнык. 
Уттыӄэе мывинрэтгъэк юръэ йигрэ кымгытчитгъэт. 
Гымнан торывтатык нинэгичийгымэ вытвыттэ рымавыттэ эээ ръэнут это. 
Рымавыттэм нинэнръэԓевивым ынкы гэвтыт и ԓыгэвытвыттэ. 
Нэнапатэвым. 
Ынӄоры нинэԓпиттивым. 
Ынӄоры виин уӄӄэмчыку ынӈин нинэнрэӄэвивым. 
Чеэкэй нымэчвиԓетӄинъым. 
Нэнатаԓяйгым нинэкиԓитивым. 
Ынӄоры нэмэ эээ нинэнкувԓюкэвивым. 
Виин нинэнӄитэтивым ӄэтырачыко. 
Ынӄоры ԓьэԓеӈкы нэнагтойгым. 
Рыпонтаԓгав нэнатаԓяморъэм нинэнумури рымытӄыԓгавкы. 
Тэӄэмэӈ ынӈин ваԓьын. 
Юргаюкъыма ӄоԓ итгъи ынӄэна чыӈатэнмычыкоеквэ ныԓеӄинъым. 
Ԓюут эʼӄэԓьэӈа танӈа ӈаԓгыԓёӈа натагъан нэйпыгъэн ръэт. 
Иʼӈыт чвининэтъыма. 
Янратъэчгына ӈачгытъэԓгык а ӈач ӈачгыӈкы эʼԓевнинъымэ. 
Иʼԓгын мраӈӄа гакаӈӄорэн мраӈъэӈыкъым. 
Мыԓьурэгъи ынкы наӄам пиӈэтчыӈын ԓыгэнывваԓявнэн. 
Тэӈэвыт ԓыгэнывваԓяв чама рыввиръувнинъым. 
Нынъувэвытыԓеӄин эʼӄэԓьэм. 
Нэгитэгъэн эвына выегаԓягъэ въяԓгаԓягъэ эвына. 
Энмыткынык напэӄовтытэвԓяӄэн. 
Ытръэч. 
